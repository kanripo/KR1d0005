# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.591028
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷十一
<pb:KR1d0005_WYG_011-1a>¶
欽定四庫全書¶
　周禮詳解巻十一¶
　　　　　　　　　　　　宋　王昭禹　撰¶
小司徒之職掌建邦之教灋以稽國中及四郊都鄙之¶
夫家九比之數以辨其貴賤老㓜廢疾凡征役之施舎¶
與其祭祀飲食喪紀之禁令¶
　(教之道出於王教之法出於大司徒上以道揆教下/以法守教此教之義所以妙而難知教之法所以粗)¶
　(而可陳也小司徒掌建邦之教法則貳大司徒而已/葢教之道存乎心術之㣲得於觀感之際大司徒以)¶
<pb:KR1d0005_WYG_011-1b>¶
　(其法眀其義由官府以達於鄉遂由鄉遂以達於都/鄙由都鄙以達於邦國所以舉而措之推而行之豈)¶
　(一而足哉此小司徒所以又從而貳大司徒以建其/法也國中則指王城而言之也四郊則近郊逺郊兼)¶
　(不屬六鄉使吏治之之地言之也夫以人言家以居/言夫家猶曰室家指男女而言之也九比九職之比)¶
　(也以稽國中及四郊都鄙之夫家則凡男女生齒之/數皆可知也以稽九比之數則凡任職之民其多寡)¶
　(之數皆可知也貴則所以治賤者也賤則所以事貴/者也老者在所養幼者在所慈廢疾則不可任事在)¶
　(所寛而恤之也征則貴賤稅歛之總名役則足以任/民而用其力施惠焉謂之施舎政役焉謂之舎貴賤)¶
　(老幼廢疾與夫征役之施舎其事既不同則不可不若/辨也祭祀則若州祭社黨祭禜族祭酺之類也飲則)¶
　(鄉飲酒族食之類是也䘮紀則若族相𦵏之類是也/禁則止使勿為也令則令所當為也祭祀飲食䘮紀)¶
<pb:KR1d0005_WYG_011-2a>¶
　(之事既有禁令亦當辨之使民知所當為與不得為/者故曰與其祭祀飲食喪紀之禁令辨其貴賤老㓜)¶
　(或先貴賤或先老幼者明貴老皆天/下之達尊無所先後爵齒更尊故也)¶
乃頒比灋於六鄉之大夫使各登其鄉之衆寡六畜車¶
輦辨其物以嵗時入其數以施政教行徵令¶
　(頒比法者頒以校比之度數也鄉大夫以嵗時登其/夫家之衆寡其校比則有法矣其比法則自司徒而)¶
　(頒之鄉大夫則受法於小司徒而用之也政以正之/教以道之徵以召之令以使之苟不知其民之衆寡)¶
　(貧富有無則政教之所施或有未安徵令之所/行或有不熟此所以必先入其數也餘見傳)¶
及三年則大比大比則受邦國之比要¶
<pb:KR1d0005_WYG_011-2b>¶
　(周而不比君子之道也比而不周小人之道也先王/之用民無非比也使不失乎君子之周而已有恩以)¶
　(相愛有文以相接相應者同聲相求者同氣無非忠/信之所為也及三年而大比之所以順天道勅民事)¶
　(而已三年而周者天道之所成終始也三年而比者/民事之所成終始也人之所為詎知其非天乎王畿)¶
　(之内謂之比數其所稽者詳矣邦國謂/之比要其所受者略矣此逺近之辨也)¶
乃㑹萬民之卒伍而用之五人為伍五伍為兩四兩為¶
卒五卒為旅五旅為師五師為軍以起軍旅以作田役¶
以比追胥以令貢賦(卒子怱反/比毗志反)¶
　(先王處民有法用民有術比其家聮其居其入也則/積而為比閭族黨州鄉其出也則合而為伍兩卒旅)¶
<pb:KR1d0005_WYG_011-3a>¶
　(師軍所以因内政而寄軍令也方其平居無事之時/則有教養之素而恩義足以相結及其倉卒有事之)¶
　(際則有法令之習而死生足以相託此小司徒所以/㑹萬民之卒伍而用之也五家為比使之相保能相)¶
　(保而後用之則足以為伍矣五者天數也伍之者人/也軍旅之法自伍而起其来尚矣居則五家為比而)¶
　(比必有長坐則五人而長者必異席因而陳之則左/右前後足以相維作而用之則手足耳目足以相及)¶
　(由此出以為伍而相保之志未始或忘也不待徽幟/以為識别不待旌旗以為指揮其一人謂之伍長者)¶
　(以節令之而已故大司馬教戰法伍長謂之公司馬/執鐲以教坐作進退疾徐䟽數之節也五比為閭使)¶
　(之相受能相受而用之則足以為兩矣從之以為經/衡之以為緯無非三者也唯以兩為卒而衡從之數)¶
　(皆耦也已約而治之則合乎什伍而不違推而廣之/則適乎參兩而不亂此出以為兩而相受之志未始)¶
<pb:KR1d0005_WYG_011-3b>¶
　(或忘也四閭為族使之相𦵏能相𦵏而後用之則足/以為卒矣其容體不足以相及則有徽幟以相眀其)¶
　(言語不足以相通則有服飾以相辨此卒所以從衣/也五族為黨使之相救能相救而後用之則足以為)¶
　(旅矣其人之相去視之所不見而非名物不可以指/揮其地之相逺聽之所不聞而非旌旗不可以名號)¶
　(此旅之所以從㫃也五黨為州使之相賙能相賙而/後用之則足以為師矣師以用衆而有治焉從&KR0935;則)¶
　(其衆足以為物主矣從帀則其衆足以為國敵矣師/大衆也六軍亦或謂之師則軍亦大衆故也五州為)¶
　(鄉使之相賓能相賓然後用之則足以為軍矣五師/為軍則車於是乎足用而其衆足以包敵矣軍以㑹)¶
　(衆而有車焉則無至於殆此軍所以能安也其兵車/一乗則三兩之士居之而足矣其兵車四乗則三䘚)¶
　(之士居之而足矣積而至於百乗則三師之所合也/積而至於五百乗則三軍之所合也又積而至於千)¶
<pb:KR1d0005_WYG_011-4a>¶
　(乗則六軍聚焉分之以鄉遂㑹之以都鄙統之以方/千里之地則萬乗可知矣起而用之以軍旅為大以)¶
　(田役次之以追胥為小乃若貢賦又卒伍之餘事也/凡卒伍之法軍旅去之不足以用衆田役去之不足)¶
　(以簡衆追胥去之不足以任衆貢賦去之不足以令/衆先王以是五人為伍而下士長之五伍為兩而中)¶
　(士長之四兩為卒而上士長之五卒為旅而下大夫/長之五旅為師而中大夫長之五師為軍而卿長之)¶
　(所謂卿大夫士者其智足以君民矣其仁足以子民/矣其愷悌足以為民父母矣先王猶以為未也而六)¶
　(鄉之教又以三公統之則公也者佐王而為徳者也/卿也者佐王之為業者也六鄉之教以公統之則佐)¶
　(王佐民者也六軍之政以卿統之則佐王佐民者也/古者於民入有所佑出有所佐居無離心用無離德)¶
　(其所以無敵於天下者如斯而已然制軍之數自五/人之伍積至於五師之軍皆以五數言之而獨於卒)¶
<pb:KR1d0005_WYG_011-4b>¶
　(則以四兩為之者蓋五者天之中數也二四為六一/三五為九數至於五則參天兩地之數備矣五人為)¶
　(伍五伍為兩五旅為師五師為軍取諸參天之奇數/而從横皆三四兩為卒取兩地之耦數而從横皆兩)¶
　(兵無常形以變為主取諸陽數者陽主變為是故也/後世管仲相齊作内政寄軍令分民以軌里連鄉聯)¶
　(民以伍戎卒旅而其法之行也卒伍整於里軍旅整/於郊晝戰則目相識夜戰則聲相聞居則同樂行則)¶
　(周知髣髴於成周之制猶足强/國而霸齊先王用之槩可見矣)¶
乃均土地以稽其人民而周知其數上地家七人可任¶
也者家三人中地家六人可任也者二家五人下地家¶
五人可任也者家二人凡起徒役毋過家一人以其餘¶
<pb:KR1d0005_WYG_011-5a>¶
為羨唯田與追胥竭作¶
　(土地將以授民田萊不等則不可以不均人民將使/任事生齒不齊則不可以不稽逺近適於均之謂均)¶
　(考而計之之謂稽土地既均人民既稽則田萊之髙/下肥磽生齒之衆寡老幼其數皆得以周知也孟子)¶
　(曰井地不均穀禄不平此均土地之意也司民曰自/生齒以上皆書於版異其男女嵗登下其死生此稽)¶
　(人民之意也有以均土地然後得以定上地中地下/地之等而以其地授民焉有以稽人民然後得以定)¶
　(七人六人五人之家而以其人任事焉上地之入可/食九人而凖以七人授之則民有餘財家雖七人計)¶
　(其男女老幼之相半而通以三人為可任則民有餘/力此中地下地之家所以望望於生齒之衆也可任)¶
　(者或家三人或二家五人或家二人而起徒役無過/家一人盖用徒役不必一時皆徧計所役久近取勞)¶
<pb:KR1d0005_WYG_011-5b>¶
　(佚均而已不於一家起役二人則所以寛民也以其/餘為羨則所用者正卒而已然正卒又有可代者之)¶
　(備此民所以有餘力而不困於役也唯田與追胥竭/作者獵取禽獸與衆同欲逐伺盗賊與衆同惡所役)¶
　(近且不及故也夫用民如此則皆出於民情之所願/非强之使從咈之使勞民之從之也輕矣又安有東)¶
　(國困於役之刺哉彼東人之子勞於職事而不来西/人之子粲其衣服而自安陟岵起瞻望之思采緑有)¶
　(怨曠之嘆其君子有自貽伊阻之嗟其小人吐死/生契濶之說周官任人之法掃蕩殆盡可勝惜哉)¶
凡用衆庶則掌其政教與其戒禁聽其辭訟施其賞罰¶
誅其犯命者凡國之大事致民大故致餘子¶
　(凡軍旅田役之事謂之徒非軍旅田旅之事謂之衆/故大司徒於大䘮則曰帥六鄉之衆庶於大軍旅大)¶
<pb:KR1d0005_WYG_011-6a>¶
　(田役則曰治其徒庶之政令今此用衆庶不謂之徒/則其所用若大詢之屬非軍旅田役之事也凡用衆)¶
　(庶必有政以正之教以導之戒以勅其怠忽禁以止/之使勿為皆小司徒所掌以治衆庶也衆之所在不)¶
　(能無争有争則不能無辭訟辭訟者以辭而訟於公/也有辭訟則當聽其情為之辨其是非曲直故曰聽)¶
　(其辭訟有功過則不能無賞罰賞以勸功罰以懲過/出於此而加於彼故曰施其賞罰命出於王下宜凛)¶
　(而行之犯命則其罪又非止於罰而已故誅之餘子/所謂以其餘為羨者也夫起徒役無過家一人自所)¶
　(用正卒之外皆謂之餘子也大事自我作不可竭作/以勞其民故所致無過家一人大故則不庭不虞之)¶
　(變出於所遭民不足/以給之故致羨卒)¶
乃經土地而井牧其田野九夫為井四井為邑四邑為¶
<pb:KR1d0005_WYG_011-6b>¶
丘四丘為甸四甸為縣四縣為都以任地事而令貢賦¶
凡稅斂之事¶
　(成法一立有成而不可變者經也欲井牧其田野而/不先經其土地則法度&KR0220;變田野何自而井牧哉孟)¶
　(子曰經界既正分田制禄可坐而定也與此同意井/其田野則任以耕事牧其田野則任以畜事九夫為)¶
　(井則九夫之地所飲同井故也孟子曰方里而井井/九百畆謂是矣然又有鄉田同井之說則民不特在)¶
　(田同井而飲而在鄉亦同井而飲矣在鄉同井則同/飲於入而處之時在田同井則同飲於出而耕之時)¶
　(出入皆有井以同飲則民相聯屬而不散矣四井為/邑則民以里居四井同邑故也古者田於野外里於)¶
　(國中是故在田則有廬舎在國則有保城桑中曰要/我乎上宫七月曰上入執宫功所謂上宫即保城也)¶
<pb:KR1d0005_WYG_011-7a>¶
　(夫歩百為畮畮三為里則城葢三畮之地也孟子又/言五畮之宅者葢兼廬舎言之也然謂之里又謂之)¶
　(邑者里以所居言邑以所聚言故里之字從田從土/以民出耕則同田入居則同㕓故也邑之字從已從)¶
　(口量地以制之周營以聚其民故也四邑為丘則民/以族𦵏四邑同丘故也土之髙者謂之丘故一成為)¶
　(敦丘再成為陶丘再成銳上為融丘三成為崑崙丘/民之生也以四閭同族而居所以聯其生也及其死)¶
　(也又以四邑同丘而𦵏所以聮其死也夫生死皆有/以聮之則民之相親相睦恩義愈厚而天下安得不)¶
　(為一家乎大司徒有曰族墳墓墓大夫又令國民族/𦵏皆謂此也四丘為甸則甸周方八里田包於洫名)¶
　(之曰甸為是故也九夫為井方一里四井為邑方二/里四邑為丘方四里四丘為甸方八里旁加一里則)¶
　(方十里為一成四甸則方二十里未成為都故為縣/取名於大夫所治縣也四縣則方四十里未成為國)¶
<pb:KR1d0005_WYG_011-7b>¶
　(故為都取名於公卿王子弟所治都也孔子曰安見/方五六十而非邦也者則四縣之地是都而已非邦)¶
　(也四都旁加十里為同同方百里井田之法偹於一/同今此則止於四縣為都而不言同者蓋四都為同)¶
　(亦自此以積之而已土宜之法以任土事今此以任/地事葢事則止於城郭溝池道渠之役而已以任地)¶
　(事則凡有事於地者皆任焉非特土事也三農園圃/虞衡之類皆是矣貢則九貢所貢賦則九賦所歛凡)¶
　(稅歛則其所令又非特貢賦所出而已葢貢/賦常征也稅歛財有事而後征非有常也)¶
乃分地域而辨其守施其職而平其政¶
　(辨其守者辨地役之守也平其政者平地職之政也/夫地各有所屬則必有役以分之役既有分必有人)¶
　(以守之大司徒辨其邦國都鄙之數制其畿疆而溝/封之夫制其疆而封之以為守制其畿而溝之以為)¶
<pb:KR1d0005_WYG_011-8a>¶
　(限此所以辨邦國都鄙之守也山虞掌山林之政令/物為之厲而為之守禁澤虞掌國澤之政令為之厲)¶
　(禁使其地之人守其財物此所以辨山林川澤之守/也先王制職以任民若三農園圃虞衡之屬皆因地)¶
　(以有職也三農則使之貢九穀園圃則使之貢草木/虞衡則使之貢山澤之物此所以平地職之政也有)¶
　(以辨地役之守則經界正而無侵越之患也/有以平地職之政則貢賦足而無輕重之偏)¶
凡小祭祀奉牛牲羞其肆小賓客令野脩道委積大軍¶
旅帥其衆庶小軍旅廵役治其政令大䘮帥邦役治其¶
政教(肆託力反鄭司/農音四帥音率)¶
　(大司徒於祀五帝享先王奉牛牲羞其肆故小司徒/所奉者小祭杞而已大司徒於大賓客令野脩道委)¶
<pb:KR1d0005_WYG_011-8b>¶
　(積故小司徒所掌者小賓客而已大司徒大軍旅治/其徒庶之政令小司徒帥之則致於大司徒而已小)¶
　(軍旅廵役者師行則役随之小司徒廵役不廵師也/小軍旅小司徒廵役則大軍旅大司徒廵役可知矣)¶
　(有役事則有政令/小司徒治之而已)¶
凡建邦國立其社稷正其畿疆之封凡民訟以地比正¶
之地訟以圖正之¶
　(社土神也稷穀神也邦國以社稷為主以人頼土以/生資穀以養故凡建邦國則必正社稷地官之事故)¶
　(小司徒主之大司徒設其社稷之壝則小司徒立社/稷凡以佐大司徒也正其畿疆之封者大司徒既制)¶
　(其畿疆小司徒又正之也制以經其始正以成具終/也凡民訟是非不可以無證故以地比正之以地之)¶
<pb:KR1d0005_WYG_011-9a>¶
　(鄰比知其是非故也凡地訟其疆界不可以無質故/以土地之圖正之以圖則疆界所至存焉故也以鄰)¶
　(比而正其民訟則不信者莫助不正者莫容而民之/是非得矣以土地之圖而正其地訟則先王作事所)¶
　(以謀始固可使民無訟也彼貪偽者事或至於訟則/案圖以聽之具曲直辨矣小宰八成有曰聽閭里以)¶
　(版圖殆謂/此也與)¶
嵗終則考其屬官之治成而誅賞令羣吏正要㑹而致¶
事正嵗則帥其屬而觀教灋之象徇於木鐸曰不用灋¶
者國有常刑令羣吏憲禁令脩灋糾職以待邦治¶
　(治成治士之計也屬官則教官之屬也考其屬官之/成計則功罪可得而知矣功則賞之罪則誅之不言)¶
<pb:KR1d0005_WYG_011-9b>¶
　(詔王則以太宰嵗終廢置尚以詔王則小司徒於誅/賞可知小司徒令羣吏正要㑹而大司徒令教官正)¶
　(治正治則非特要㑹也大司徒既令教官致事小司/徒又令羣吏致事則所謂羣吏者羣有司而已凡言)¶
　(吏皆指賤者自士以下皆是也不特府史胥徒之屬/正嵗帥其屬則於教官之屬也不言教象之法而曰)¶
　(教法之象者觀則以象為主用則以法為主以象為/主則曰象之法以法為主則曰法之象或言法象或)¶
　(言象法亦相備而已令羣吏憲禁令羣吏亦指羣有/司也禁令将使民避行之宜表揭之使知憲法也脩)¶
　(法則使各脩其所守之法防&KR0220;廢也糾職則使各糾/其所治之大防緩散也脩法糾職凡以待邦治有以)¶
　(應之而已故/曰以待邦治)¶
及大比六鄉四郊之吏平教治正政事考夫屋及其衆¶
<pb:KR1d0005_WYG_011-10a>¶
寡六畜兵&KR0266;以待政令(比毗/志反)¶
　(言六鄉而兼四郊則四郊乃六鄉之閒田縣師所治/之地也六鄉四郊之吏或掌教或掌治小司徒則平)¶
　(其教治而已其大有政其小有事小司徒則正其政/事而已平者使所掌教治各當其分也正者使所掌)¶
　(政事各正於一也考夫者考其受田之夫考屋者考/其居里之屋也葢以考夫則能知其人數之虚實考)¶
　(屋則欲其乗之以及時蓋亟其乗屋用所以致王業/則考其屋者亦政之先務也及其衆寡六畜兵&KR0266;則)¶
　(欲考知其登耗有無故也以待政令者考夫屋則令/其及時乗之以正治其怠惰也考其衆寡六畜兵&KR0266;)¶
　(則以待征役施舎/誅賞之政令也)¶
鄉師之職各掌其所治鄉之教而聽其治以國比之灋¶
<pb:KR1d0005_WYG_011-10b>¶
以時稽其夫家衆寡辨其老幼貴賤廢疾馬牛之物辨¶
其可任者與其施舎者掌其戒令糾禁聽其獄訟¶
　(鄉師教官之攷也所以教其屬故謂之師鄉師下大/夫四人而分掌六鄉則各主其所治鄉而已故曰各)¶
　(掌其所治鄉之教然非特主教凡鄉之有治皆聽之/也鄉師謂之國比之法則以别於邦國之比法旅師)¶
　(謂之邦比之法則以别於鄉邑之自比也小司徒所/登六畜辨其物而鄉師止辨馬牛之物者以師田役)¶
　(為事則所湏馬牛而已辨其可任者與其施舍者或/先可任或先施舍明任與施舎無所先後掌其戒令)¶
　(糾禁則鄉師以教為主故以戒令為先而糾/禁為後獄訟則當以情斷之故曰聽其獄訟)¶
大役則帥民徒而至治其政令既役則受州里之役要¶
<pb:KR1d0005_WYG_011-11a>¶
以攷司空之辟以逆其役事¶
　(夫役所以任衆力役之大者若城郭溝渠之役是也/帥民徒而至治其政令者以帥而至故稱民以治其)¶
　(政令故稱徒州里者州所里也五黨為州民所居曰/里而所役之民於此州里也役要遣役數之要書欲)¶
　(知役數之多寡故也以攷司空之辟辟謂功作章程/司空主役事故以所受之役要而鉤攷司空之章程)¶
　(所以治正其役事也/故曰以逆其役事)¶
凡邦事令作秩叙大祭祀羞牛牲共茅蒩¶
　(莫非事也凡有所興治皆謂之事言邦事則事出於/邦非鄉里之自興治也作秩則制其常賜之多寡)¶
　(作敘則羞其事治之先後作秩敘者鄉吏也鄉師則/令之而已必有所養然後可責以功故先秩而後叙)¶
<pb:KR1d0005_WYG_011-11b>¶
　(與宫伯里宰行其秩敘同意或曰作或曰行者為是/而起之謂之作舉而措之謂之行作言其始行言其)¶
　(終鄉師指凡邦事言之故要其始而謂之作其秩敘/宫伯指士庶子言之里宰指趨其耕耨言之故要其)¶
　(終而謂之行其秩敘大司徒大祭祀奉牛牲羞其肆/鄉師奉牛牲所以贊大司徒也言羞而不言奉則賛)¶
　(其羞不賛其奉也以奉牛牲則其事略不用賛可也/共茅蒩則共之以藉祭也甸師共茅而鄉師治之以)¶
　(為蒩茅亦用以縮酒而鄉師以為蒩用於藉祭者葢/縮酒所以達其氣藉酒所以用其形鄉師地官之屬)¶
　(用取其形而已故/不言縮酒之事)¶
大軍旅㑹同正治其徒役與其輂輦戮其犯命者(輂音/菊)¶
　(駕馬曰輂挽行曰輦皆所以載任&KR0266;且與車為營衛/大軍旅㑹同固有稍人作其同徒輂輦帥而以至鄉)¶
<pb:KR1d0005_WYG_011-12a>¶
　(師則正治之而已正則使之止於一治則理之使不/能亂矣戮其犯命者誅而戮之謂之戮大軍旅㑹同)¶
　(衆之所集有犯命者宜使衆皆見而有所懲焉故非/特誅之而又戮之以令衆小司徒用衆庶遂人起野)¶
　(役言誅而鄉師四時之田與此言戮者用衆庶起野/役則非既集於師田㑹同之地無事戮之誅之而已)¶
大䘮用役則帥其民而至遂治之及𦵏執纛以與匠師¶
御匶而治役及窆執斧以蒞匠師¶
　(大喪用役謂若喪時挽六引之等也鄉師則主治其/事而已爾雅曰纛翳也葢羽葆幢用以指麾挽匶之)¶
　(役正其行列故鄉師執纛以為儀而已窆下棺也執/斧蒞匠師以防匶之傾&KR0220;使戒飭焉匠師主衆匠者)¶
　(執斧所以/為威也)¶
<pb:KR1d0005_WYG_011-12b>¶
凡四時之田前期出田灋於州里簡其鼓鐸旗物兵&KR0266;¶
&KR0113;其卒伍及期以司徒之大旗致衆庶而陳之以旗物¶
辨鄉邑而治其政令刑禁廵其前後之屯而戮其犯命¶
者斷其争禽之訟(鐸待/洛反)¶
　(四時之田則春蒐夏苗秋獮冬狩是也出田法於州/里則毎州里先出田法以示民也簡其鼔鐸旗物兵)¶
　(&KR0266;脩其卒伍則為將用之故也鼓鐸所以聲衆旗物/所以麾衆兵&KR0266;所以勝敵簡則閱而選之也五人為)¶
　(伍百人為卒軍旅之法立於伍成於卒脩則習而治/之也有以簡之則其&KR0266;械有所完有以修之則其行)¶
　(列有所正四時之田雖以獵取禽獸而實以教戰則/簡而修之皆軍法之所寓也及期以司徒之大旗致)¶
<pb:KR1d0005_WYG_011-13a>¶
　(衆庶而陳之者司徒之大旗則熊虎之旗也司常九/旗於旐亦謂之旗言大則以别之不言徒庶而謂之)¶
　(衆庶蓋鄉師主致民而已及大司徒治其政令然後/謂之徒庶也以其物辨鄉邑及郊邑各建其物所以)¶
　(辨也田獵衆之所聚必有正焉故有政必有命焉故/有令刑以誅其罪禁以止其非政令刑禁皆鄉師之)¶
　(所治也廵其前後之屯者車徒所聚謂之屯車徒異/部故前後異屯鄉師廵之亦所以正其部伍使不亂)¶
　(也戮其犯命者非特誅之而又辱之夫田之得禽大/獸公之小禽私之各取左耳以効功焉有争禽之訟)¶
　(則鄉師為之/辨其曲直)¶
凡四時之徵令有常者以木鐸徇於市朝以嵗時廵國¶
及野而賙萬民之囏阨以王命施惠¶
<pb:KR1d0005_WYG_011-13b>¶
　(四時之徵令有常者若四時之田獵春秋之出内火/正月命修封疆二月令雷將發聲之類是也市朝者)¶
　(衆所聚之地因衆所聚之地故廵行而令以木鐸使/皆聞而知之也告王凡播告之修不匿厥指豈塗民)¶
　(耳目而愚不識者哉難喜為囏乙而不申為阨嵗時/有焉宜有以振而恤之也故鄉師廵國及野而賙之)¶
　(以王命施惠者易曰坤為吝嗇又曰屯其膏小貞吉/大貞凶則施惠當自王出而下不得擅其私恩也彼)¶
　(宋罕氏之施惠於民也此亂世之私恵也/然而傳或予之者是亦彼善於此之意)¶
嵗終則考六鄉之治以詔廢置¶
　(六鄉之吏自比長而上至於州長之屬無非掌六鄉/之治者雖其職有尊卑之殊所涖有衆寡之異其間)¶
　(不能無勤怠功過之辨茍勤怠不分功過不明將何/以為勸懲哉故嵗終則有以攷而知之勤而有功者)¶
<pb:KR1d0005_WYG_011-14a>¶
　(則在所置怠而有過者則在所廢廢置各當其實而/懲勸得矣然廢置者上之柄非鄉師所得預焉以其)¶
　(言告上而已故曰以詔廢置然考六鄉之治以詔廢/置固鄉官之事又置司諌以攷鄉里之治以詔廢置)¶
　(者葢六鄉之治衆矣先王懼鄉師之職攷之或有未/盡故使司諌廵問而觀察之有以知其吏之教治之)¶
　(實此所以亦委以攷其治而詔廢置也然鄉師言嵗/終而司諫不言則司諌所以攷而詔之者不必嵗終)¶
　(也司諌於常時既有以攷其治而詔上廢置鄉師於/嵗終又復攷而詔上則吏之情偽又孰能自匿哉)¶
正嵗稽其鄉&KR0266;比共吉凶二服閭共祭器族共喪器黨¶
共射器州共賓器鄉共吉凶禮樂之器¶
　(禮不徒行以器為之具器不徒立以財為之用財不/足器為之闕器不足則禮随之廢於此有術焉財不)¶
<pb:KR1d0005_WYG_011-14b>¶
　(患寡器不患乏民無廢事事無廢禮者合衆財以共/其器而已且六鄉之器其用衆矣其財非出於一而)¶
　(易共則民得以相資而備禮是以自比至鄉或以其/地之逺近與其用之䟽數相等或以其人之衆寡與)¶
　(其費之厚薄相均此則共者所以不患其力之不給/而為者亦不患其器之不足先王之備鄉器以前民)¶
　(用豈為小補哉然器之積久不能無敝不以嵗時為/之攷而計之亦或乏用矣以正嵗者時之所首而行)¶
　(禮者自是始焉故正嵗使鄉師又從而稽之則器之/或良或窳或備或乏皆得以周知矣比共吉凶二服)¶
　(者祭服弔服也使集一比之財為之而共服也閭共/祭器者使集一閭之財為之而共用也喪器者素俎)¶
　(楬豆之屬使集一族之財為之也射器者弓矢侯鵠/之屬使集一黨之財為之也賔器者尊俎笙瑟之屬)¶
　(使集一州之財為之也鄉共吉凶禮樂之器者吉器/鄭氏解謂若閭共祭器也然吉器非必祭器凡飲食)¶
<pb:KR1d0005_WYG_011-15a>¶
　(冠昏之屬其器皆是也凶器鄭氏解謂若族共䘮器/然凶器非必䘮器凡干戈戚揚之屬其器皆是也禮)¶
　(樂之器鄭氏解謂若州黨賓射之器然禮樂器非必/賓射之器凡有其具於禮樂者皆是也吉凶禮樂之)¶
　(器衆矣故集一鄉之財為之然後可以共也吉凶喪/祭賔射禮樂之事人治於是乎在其財常患不足以)¶
　(具服器使集為之有事共焉孰有廢禮者哉然先王/之民居則同里射則同&KR0266;有無足以相資多寡足以)¶
　(相濟以仁相養以義相治道/德一而風俗同此其效歟)¶
若國大比則攷教察辭稽器展事以詔誅賞¶
　(攷教者攷其善否與其勤惰盖六鄉之吏各主教其/所屬之民或書其孝弟睦婣有學者或書其德行道)¶
　(藝或攷其徳行道藝而勸之若此屬無非教矣攷其/或善或否或勤或怠則勤而善者在所賞怠而否者)¶
<pb:KR1d0005_WYG_011-15b>¶
　(在所誅矣察辭者察其當否與其實偽葢民不知道/也常出於教之不明教之不明也常起於辭之不正)¶
　(辭苟不正則言偽而辯者有之順非而澤者有之飾/智以驚愚訛言以惑衆竒辯怪說紛紛籍籍将至於)¶
　(不可禦矣唯能察其或當或否或實或偽則當而實/者在所賞否而偽者在所誅矣稽器者稽其足否與)¶
　(其良窳夫吉凶賔軍田莱域洫之屬凡脩物致用者/無非器也攷其或足或否或良或窳則良而數足者)¶
　(在所賞窳而不足者在所誅矣展事者展其能否與/其廢舉夫所作謂之事則凡施於名物者無非事也)¶
　(展其或能或否或廢或舉則能而舉者在所賞否而/廢者在所誅矣以詔誅賞則亦以詔上而已以誅賞)¶
　(大柄非鄉師所得與故也鄉師教官之攷其上則主/於攷教察辭其下則主於稽器展事則本在乎上以)¶
　(為教末在乎下以及事鄉之治於此為備矣然辭有/待教而後正事有待器而後成故先考教後察辭先)¶
<pb:KR1d0005_WYG_011-16a>¶
　(稽器後/展事)¶
鄉大夫之職各掌其鄉之政教禁令¶
　(鄉大夫毎鄉卿一人則六卿分掌六鄉之政教禁令/矣其爵乃卿而其職謂之鄉大夫則以智帥人為主)¶
　(也觀其職之所掌者徳行在所攷道藝在所察可任/者在所辨賢能者在所興詎非以智為主哉惟其以)¶
　(智為主則欲其智効一官名官以鄉大夫使之服其/名則思有以稱其實矣鄉大夫言各掌其鄉之政教)¶
　(禁令州長言掌其教治政令之法黨正言掌其黨之/政令教治族師言掌其族之戒令政事所掌不同者)¶
　(葢謂之大夫則以其智足以帥人帥人則宜有以政/之故鄉大夫所掌以政為先而教次之禁令則輔之)¶
　(者也謂之長則以其仁足以長人長人則宜有以善/之故州長所掌以教為先而治次之政令則輔之者)¶
<pb:KR1d0005_WYG_011-16b>¶
　(也謂之政則人所取正必有政焉故黨正所掌以政/為先而令亦輔政者也乃若教治則在正非所先矣)¶
　(謂之師則人所依附必有戒焉故族師所掌以戒為/先而令亦輔戒者也乃若政事則在師非所先矣然)¶
　(則鄉官謂之正則其所掌先政謂之師謂之長則/其所掌先戒與教視其所掌而先後之意可知矣)¶
正月之吉受教灋於司徒退而頒之於其鄉吏使各以¶
教其所治以攷其德行察其道藝¶
　(嵗終調制所當改易正月之吉乃始和布教之時也/故鄉大夫受教法於司徒而頒之以司徒為教官之)¶
　(長故也退而頒之於其鄉吏使各以教其所治則六/鄉之吏又受教法於鄉大夫鄉大夫頒所受司徒之)¶
　(教法使之各教其所治民也然則六鄉之吏所受之/教法出於鄉大夫鄉大夫所受之教法出於司徒司)¶
<pb:KR1d0005_WYG_011-17a>¶
　(徒所受之教法又出於天子上下之相承所由者一/道所識者一徳風俗烏能而不同哉攷其徳行者攷)¶
　(知其實偽察其道藝者察見其精粗攷則按書而攷/之察則審視之而已則察為詳於攷也鄉師言攷教)¶
　(察辭辭出於教既攷教矣又察其辭則察詳於攷可/知也盖徳行族師固書之矣欲知其實偽宜攷鄉官)¶
　(所書則可知矣道藝欲見其精粗又當審視其事故/審之察則非特攷之而已然則三年大比而興之曰)¶
　(攷其徳行道藝於道藝并言攷者葢鄉大夫於每嵗/之正月既察其道藝矣及三年大比而興之又欲見)¶
　(其實而已故并德行/而攷之不必詳察焉)¶
以嵗時登其夫家之衆寡辨其可任者國中自七尺以¶
及六十野自六尺以及六十有五皆征之其舎者國中¶
<pb:KR1d0005_WYG_011-17b>¶
貴者賢者能者服公事者老者疾者皆舍以嵗時入其¶
書¶
　(族師言以時屬民而校登其族之夫家衆寡鄉大夫/登之而不言校者其登也同族師之所校而已葢族)¶
　(師之職卑而所統者寡故使之校其數然後登上其/籍鄉大夫之職尊而所統者衆故登其籍而不校其)¶
　(數小司徒頒此法於六鄉之大夫使各登其鄉之衆/寡則使登上其籍於大司徒也辨其可任者辨其力)¶
　(强而可任以事者也國中自七尺以及六十野自六/尺以及六十有五皆征之者以其材舎之者以其齒)¶
　(七尺六尺以材言也六十六十有五以齒言也其材/七尺六尺征之則以其材之强壯然後可征也其齒)¶
　(六十六十有五以上則以其氣體之衰在所不征也/先王寛民財力之意國中晚征而早舎為其近而役)¶
<pb:KR1d0005_WYG_011-18a>¶
　(多故也野則早征而晚舍以其逺而役少故也其舍/者國中貴者賢者能者謂爵禄列於朝廷徳業升於)¶
　(國學然後舍征服公事者老疾者皆舍則雖非國中/亦舍焉故曰皆舍然則貴者舍之所以貴貴也賢者)¶
　(舍之所以尊賢也能者舍之所以優能也服公事者/舎之所以優吏也老者舍之所以老老也疾者舍之)¶
　(所以寛疾也以嵗時入其書則入其/書於大司徒欲知其征舍之數也)¶
三年則大比攷其德行道藝而興賢者能者鄉老及鄉¶
大夫帥其吏與其衆寡以禮禮賓之厥明鄉老及鄉大¶
夫羣吏獻賢能之書於王王再拜受之登於天府内史¶
貳之¶
<pb:KR1d0005_WYG_011-18b>¶
　(天道之運三年而一成先王於人材其教飬也備其/書攷也詳積三年之久人材亦足有成矣故因大比)¶
　(而興賢能賢有德行者将承之以在位能有道藝者/將庸之以在職興之宜皆得其實焉故又先攷其徳)¶
　(行道藝攷之而得其實則所興者皆真賢實能而在/位在職者㒺有倖得之人矣且敬敏任恤其事易見)¶
　(其行易知故閭胥書其敬敏任恤者孝悌睦婣有學/則其行難見其義難知故族師書其孝悌睦婣有學)¶
　(者謂之德行則非茍孝弟睦婣而已謂之道藝則非/茍有學而已故黨正書其德行道藝書之易矣攷之)¶
　(難矣故州長攷其德行道藝而勸之鄉大夫攷其徳/行道藝而興之也鄉大夫興賢能而必以鄉老帥其)¶
　(事者以尊賢能而興之道之所存也鄉老於司徒之/官非屬而無職豈非以事道者尊職事者卑故耶葢)¶
　(坐而論道者三公之事也作而行之者六卿之事也/周官無三公之職以坐而論道異乎作而行之者矣)¶
<pb:KR1d0005_WYG_011-19a>¶
　(此所以惟鄉大夫興賢能而三公與之矣葢務引其/君以當道者大人所以事君也樂得天下英才而教)¶
　(育之者大人所以治民也雖帝王之盛而立三公不/必備謂非大人不足以為之故老子曰容乃公公乃)¶
　(王其作人也有教而無類可謂能容矣其取人也有/類而無方可謂能公矣能容能公而民之有士君子)¶
　(之行者鮮不由之矣教其德行道藝則大司徒可也/攷其德行道藝則鄉大夫可也若以鄉飲酒之禮禮)¶
　(而賓之而獻其賢能之書於王非公其孰能與之必/以禮禮賓之所以致敬而尊之也王之於臣苟其道)¶
　(隆德峻者猶且賔之而弗敢臣况乎興賢之初可不/致敬而尊之乎又必帥其吏與其衆寡者吏謂鄉官)¶
　(也衆寡謂鄉民也鄉官與民皆在以明興賢能非出/於上之私意而本乎下之公願所謂使民興賢能也)¶
　(厥明鄉飲之明日也既興之於鄉遂進之於王獻其/書所以進之王必再拜而受其書者尊其所獻也登)¶
<pb:KR1d0005_WYG_011-19b>¶
　(於天府者寳其所受也内史貳之者為詔王制爵禄/也先王之於人材於大有則以柔德而有之於大畜)¶
　(則以剛德而畜之以柔德有之非賢能不足以/為大有以剛德畜之非爵禄不足以為大畜也)¶
退而以鄉射之禮五物詢衆庶一曰和二曰容三曰主¶
皮四曰和容五曰興舞此謂使民興賢出使長之使民¶
興能入使治之¶
　(先王之於人材之未成則在所教材之既成則在所/興三年大比既攷其德行道藝而賓興之然猶慮或)¶
　(有未盡取其大矣而或遺其小取其詳矣而或遺其/畧故獻賢能之書既退而又以五物詢衆庶也所謂)¶
　(鄉射之禮則州長以春秋二時習射於州序今乃以/此鄉射之禮詢之也詢之者徧謀之謂也與小司冦)¶
<pb:KR1d0005_WYG_011-20a>¶
　(致萬民而詢焉同意一曰和者易曰利者義之和謂/和於義而不乖二曰容者語曰動容貌思逺暴慢矣)¶
　(行之見於藐而可觀莫非徳也徳不及仁聖則其為/徳也和而已莫非行也行不足忠信則其為行也容)¶
　(而已君子以成徳為行則内有以充實而不止於和/和於徳為下是義徳而已而不足於道外有以輝光)¶
　(而不止於容容於行為外是貌行而已而不足於徳/三曰主皮者孔子曰射不主皮葢射雖以不失正鵠)¶
　(為賢然以觀徳行非特取其中侯而已則主皮者射/之末也四曰和容五曰興舞者古之射其容欲比於)¶
　(禮其節欲比於樂則和其容儀者不足於禮之節特/禮之末而已興舞以比於樂節者不足於樂之和特)¶
　(樂之末而已於徳也不責其道徳而取其義徳於行/也不責其徳行而取其貌行於藝也不責其本數而)¶
　(取其末度於禮樂也不責其禮樂之本而取其禮樂/之末則詢之者亦已恕矣民之行能其有逸哉且所)¶
<pb:KR1d0005_WYG_011-20b>¶
　(詢如此則有卓然者以告可知也然先王使民賓興/者必其賢能今所詢者曰和曰容則可與明徳行之)¶
　(末而已曰和容曰興舞則可與明禮樂之末而已曰/主皮而中的亦藝之未而已不責其本而取其末何)¶
　(足以為賢能乎葢先王之取人不求其備而其使人/也器之猶芃芃之棫樸而薪槱必用猶汎汎之楊舟)¶
　(而浮沈備載長短小大兼收而並蓄曷甞責人之全/乎易曰包&KR0189;用憑河不遐遺殆謂是歟蓋曰和曰容)¶
　(者雖徳行之末而茍不失焉亦可謂之賢主皮和容/興舞雖道藝之末而茍不失焉亦可謂之能如取其)¶
　(大而廢其小取其詳而廢其畧是亦棄人而絶之豈/其為恕者乎賢能雖以射而詢之其實因民而已因)¶
　(民以興賢能而上之人無容心於其間故曰使民興/賢出使長之使民興能入使治之賢者可使服休故)¶
　(使民出之民上而為之長能者可使服采故使民入/之民間而為之治夫舉措皆當於民心斯民所以恱)¶
<pb:KR1d0005_WYG_011-21a>¶
　(而服矣先明道徳以教民因民以興賢能因賢能以/治民此好惡所以一而民無不安其治也夫知人則)¶
　(哲堯舜猶難之成周之民可與賓興之大者葢斯民/也三代所以直道而行以誰毁誰譽如有所譽其有)¶
　(所試也其既知之則以鄉飲之禮而賓之其未知之/則以鄉射之禮而詢之其待之為己詳其求之為已)¶
　(盡此所以野無遺賢而隰桑之刺不興於雅朝無倖/位而伐擅之刺不興於風然則捨成周鄉舉之法而)¶
　(欲盡得人之實者/未見其能致也)¶
嵗終則令六鄉之吏皆㑹政致事正嵗令羣吏攷灋於¶
司徒以退各憲之於其所治¶
　(令六鄉之吏皆㑹政致事則小司徒所謂正要㑹而/致事也然小司徒所令者詳故兼正其月要鄉大夫)¶
<pb:KR1d0005_WYG_011-21b>¶
　(所令者畧故但正其嵗㑹而已令羣吏致法者正月/之吉鄉大夫受教法於司徒退而頒之於鄉吏使各)¶
　(以教其所治正嵗則又命羣吏攷法於司徒以退各/憲之於其所治如是則教無異法法無異義所由者)¶
　(一道所循者一徳風/俗翕然而大同矣)¶
國大詢於衆庶則各帥其鄉之衆寡而致於朝國有大¶
故則令民各守其閭以待政令以旌節輔令則達之¶
　(國大詢謂詢國危詢國遷詢立君也與洪範謀及庶/人同意夫先王教法出於一而好惡無異情此所以)¶
　(有詢及於衆庶也若夫教法不一家異尚人殊俗好/惡不同而是非不足以取信雖欲詢之適所以自惑)¶
　(也此謀夫孔多所以見刺於詩耳各帥其鄉之衆寡/則鄉官咸在焉若州長則所帥衆矣若閭胥則所帥)¶
<pb:KR1d0005_WYG_011-22a>¶
　(寡矣國有大故令民各守閭以待政令者若大司徒/致萬民於王門令無節者不行於天下所謂政令也)¶
　(待政令則聴而待之於大司徒將以防非常之變矣/民既以國令行而必輔之以旌節恐奸人乗間投罅)¶
　(以肆其慝也大司徒既令無節者不行於天下而鄉/大夫又令之所以叮嚀告戒而其慮患也悉矣此所)¶
　(以措國於不傾之地而天/下有磐石之固用此道歟)¶
　¶
　¶
　¶
　¶
<pb:KR1d0005_WYG_011-22b>¶
　¶
　¶
　¶
　¶
　¶
　¶
　¶
　周禮詳解巻十一¶
