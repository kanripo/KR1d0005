# -*- mode: mandoku-view -*-
#+TITLE: 周禮詳解
#+DATE: 2015-09-23 09:37:21
#+PROPERTY: JUAN 26
<pb:KR1d0005_WYG_026-1a>¶
欽定四庫全書¶
　周禮詳解卷二十六¶
　　　　　　　　　　　　宋　王昭禹　撰¶
司勲掌六鄉賞地之灋以等其功王功曰勲國功曰功¶
民功曰庸事功曰勞治功曰力戰功曰多¶
　(先王以德制爵以功制禄德懋者懋之以官功懋者/懋之以賞所以礪世磨鈍也然賞之輕重必眂乎功)¶
　(故設官以等其功而司勲之職所以立也六功皆功/而獨曰司勲以王功為大故也載師曰以賞田任逺)¶
　(郊之地而逺郊之地在鄉之内故言掌六鄉賞地之/法以等其功其地則載師掌之其法則司勲掌之功)¶
<pb:KR1d0005_WYG_026-1b>¶
　(有小大則賞有等矣以六功言之王功為上戰功為/下此六功之等也非特此也或有功於王而勲有小)¶
　(大或有功於國而功有小大事勞若一時有劇易之/殊戰多若一敵有堅脆之辨則六功又各有等如此)¶
　(也勲之字從熏夫熏者火也火本在上其末在下卒/歸乎上其功正施于國而上達以及王故王功曰勲)¶
　(功之字從工工興事造業而不能上達功正施于國/則以興事造業為主召南言國君積行累功又言羔)¶
　(羊鵲巢之功致則功正施于國故國功曰功道為上/業為下王以道而運天下者也諸侯以業而保一國)¶
　(者也故其命名如此庸者用也用者通也所施乎民/庸則有功以其能變而通之然後使民不倦故有功)¶
　(于民則曰庸也事成于勤勞而廢于怠豫以力營事/者勞而不敢逸然後有成功故事功則曰勞也治功)¶
　(則若辟草萊任土地之属非强力則不能成其功故/治功則曰力也戰則多算勝少算不勝其有功以其)¶
<pb:KR1d0005_WYG_026-2a>¶
　(算之多也故戰功則曰多也王有天下諸侯有一國/皆以為本非民則罔與守邦故言王功國功而繼之)¶
　(以民功也能得民而後事勞可計戰多可用無事而/有所治不若事功之為急也故先事勞而後治力功)¶
　(至于戰多斯為下矣此六功之序歟書言堯曰放勲/以其功之有向于王也記言周公有大勲勞於天下)¶
　(則以上有功于王下有功於事也左傳言諸侯言時/計功則功以國功為主也書言車服以庸則庸以民)¶
　(功為主也司馬法言上多前虜則戰以多算為主/也孔子言禹盡力乎溝洫則治功以用力為主也)¶
凡有功者銘書於王之大常祭於大烝司勲詔之大功¶
司勲藏其貳掌賞地之政令凡賞無常輕重眂功凡頒¶
賞地參之一食唯加田無國正(眂音視/正音征)¶
<pb:KR1d0005_WYG_026-2b>¶
　(先王於有功之臣其識之則欲其不忘其報之則欲/其致厚銘書於王之大常使與日月同其光則識之)¶
　(而不忘也祭於大烝使與先王偕其勞則報之而致/厚也夫藏在銘府書于宗&KR0212;亦所以識之也不若銘)¶
　(書大常之為可乆崇以爵位賞以王田亦所以厚之/也不若祭於大烝之為備物洛誥曰記功宗以功作)¶
　(元祀銘書大常所謂記功也祭於大烝所謂作元祀/也歟王命君牙曰厥有成績紀於大常盤庚告羣臣)¶
　(曰肆予大享於先王爾祖其從與享之皆此意也必/使司勲詔之則以有大功者其貳藏於司勲故也大)¶
　(功司勲藏其貳則以治功之約正掌於司約司勲則/藏其貳以待政而已掌賞地之政令者蓋功有多寡)¶
　(有小大則政以正之令使為之亦如此也凡賞無常/輕重眂功則功大者其賞必重功小者其賞必輕賞)¶
　(功者仁也有輕有重者義也凡頒賞地參之一食者/頒賞以下也蓋上地將以授民而任之而賞功非王)¶
<pb:KR1d0005_WYG_026-3a>¶
　(授之田故宜以下地也非以賞功為可薄蓋對任民/而言之則授民者固在所當厚也惟加田無國正者)¶
　(以功授賞則其田謂之賞田其功有加而於賞田之/外又加賜焉則謂之加田國正謂以國法之正而征)¶
　(之也與書所謂有正有事司書所言九正九事同意/夫一夫之家授田百畝征之則有常法矣賞田之在)¶
　(逺郊者二十而三則任之有常征矣加田所以優其/功之多又何征之有故無國正焉則先王之報功欲)¶
　(其有功而無已者其/懋功之意豈不至哉)¶
馬質掌質馬馬量三物一曰戎馬二曰田馬三曰駑馬¶
皆有物賈綱惡馬凡受馬於有司者書其齒毛與其賈¶
馬死則旬之内更旬之外入馬耳以其物更其外否馬¶
<pb:KR1d0005_WYG_026-3b>¶
及行則以任齊其行若有馬訟則聽之禁原&KR0094;者(賈音/嫁更)¶
　(音/庚)¶
　(馬質掌政官市馬之事如市之有質人也故謂之馬/質質者辨其實而平之也戎馬謂共戎事之馬田馬)¶
　(謂共田事之馬駑馬者馬之賤而共冗事者也是三/者其材各有等其力各有宜故謂之三物也三者皆)¶
　(有物量之然後知其賈故先曰馬量三物而後曰皆/有物賈也然則馬之名亦多矣而質人所掌獨曰馬)¶
　(量三物則其所量者三馬而已蓋馬之等雖多而公/家之所用唯此三者為衆故也故其職所掌如此綱)¶
　(惡馬謂以縻索維之所以制其奔踶也凡受馬於有/司書其齒毛與其賈者書其齒者書其齒之數書其)¶
　(毛者書其毛之色書其賈者書其賈之直將以防其/養視之不謹而使以其物償之也餘見傳司馬法曰)¶
<pb:KR1d0005_WYG_026-4a>¶
　(戎事齊力尚强也田事齊足尚疾也所謂以任齊其/行者則齊力齊足也馬訟則買賣之有争者馬質掌)¶
　(其事故聽之禁原&KR0094;者蓋物有異&KR0124;而同乎一氣相/為消長相為盈虚則其勢不能兩盛也以天文攷之)¶
　(午馬為絲&KR0094;則馬於&KR0094;其氣同属於午也辰為龍馬/為龍之類&KR0094;為龍之精則馬&KR0094;又同資氣于辰也一)¶
　(嵗之中茍再&KR0094;焉則&KR0094;盛而馬衰故原&KR0094;者有禁原/之為言再也自非深通乎性命之理者烏能及此哉)¶
　(然&KR0094;者衣之具而原&KR0094;者有禁天下或不足于衣其/可乎蓋先王於五畝之宅使樹之以桑則匹婦固使)¶
　(之&KR0094;矣中春之月王后親帥内外命婦&KR0094;於北郊則/又有以道之使&KR0094;矣不&KR0094;者不帛則又有以阨之使)¶
　(&KR0094;矣如是則天下之為嬪婦者無不從/事于&KR0094;則一嵗之中不再&KR0094;斯可矣)¶
量人掌建國之灋以分國為九州營國城郭營后宫量¶
<pb:KR1d0005_WYG_026-4b>¶
市朝道巷門渠造都邑亦如之營軍之壘舎量其市朝¶
州涂軍社之所里邦國之地與天下之涂數皆書而藏¶
之(朝直遙反/涂又作塗)¶
　(量主量地之所容而涂亦量之則非特以知逺近之/所至又以知其廣狹故謂之量人焉掌建國之法則)¶
　(以王國為主也以分國為九州則自王國而及諸侯/之國列其地為九州也營國城郭則周營王國之内)¶
　(城外郭也營后宫謂周營后之六宫也凡建國王立/朝后立市朝在前市在後必先市而後朝者先民而)¶
　(後公也道巷門渠有縱横有廣狹皆量其地而為之/制也王國之制既立然後都邑可量故造都邑亦如)¶
　(之也壘謂軍壁舎謂軍舎王師之所在有市有朝其/衆之所聚而比内則謂之州其衆之所由而往来則)¶
<pb:KR1d0005_WYG_026-5a>¶
　(有涂其載社主以行而所至之居則有里邦國之地/其制有小大天下之涂其數有廣狹逺近多寡營之)¶
　(則以制其分域量之則以知其所容書而/藏之則以備其攷察所謂建國之法如此)¶
凡祭祀饗賓制其從獻脯燔之數量掌喪祭奠竁之俎¶
實凡宰祭與鬱人受斚歴而皆飲之(斚古雅反/歴&KR0267;同)¶
　(祭祀以事神饗賓以接人從獻脯燔其物之所共則/有數其器之所容則有量量人制之則其官以量多)¶
　(少為事故也所謂從獻者以所獻牲牢為正而以脯/燔為從也若特牲少牢主人獻尸以肝從主婦獻尸)¶
　(以燔從之類是也奠謂遣奠竁謂穿土為壙其祭皆/有俎實亦必量人掌之者以其制數量故也宰祭謂)¶
　(冢宰攝祭也受斚歴而皆飲之者受舉斚之/卒爵傳之他器而皆飲則盡之矣餘見傳)¶
<pb:KR1d0005_WYG_026-5b>¶
小子掌祭祀羞羊肆羊殽肉豆而掌珥於社稷祈於五¶
祀凡沈辜侯禳飾其牲釁邦器及軍器凡師田斬牲以¶
左右徇陳祭祀贊羞受徹焉(肆他歴反珥而志/反祈音機陳去聲)¶
　(羞羊肆與司徒奉牛牲羞其肆同謂羞其體而進之/也司徒地官故羞牛肆小子夏官故羞羊肆亦各從)¶
　(其類也羞羊殽者雜肉與骨謂之殽謂體解節折而/進之也羞肉豆則醢人所掌四豆之實謂以豆盛其)¶
　(所實之醢而進之也珥於社稷謂新立社稷掌釁事/也與春秋傳所謂衈社同義祈於五祀謂嵗時於五)¶
　(祀有釁祈也與小祝所謂釁祈同義凡沈辜侯禳飾/其牲者沈謂貍沈辜謂疈辜侯謂候福禳謂郤禍皆)¶
　(小子掌飾其牲也釁邦器及軍器者邦器謂禮樂祭也/器之属軍器五兵鼓鐲之屬以厭妖釁則小子釁之)¶
<pb:KR1d0005_WYG_026-6a>¶
　(凡師田斬牲以左右徇陣必使小子掌之者以其掌/釁社而軍法不用命者則戮於社故也然小子掌之)¶
　(亦以其用羊牲蓋羊性狠而軍法斬不用命者亦以/其狠而違命故也祭祀贊羞受徹者羞謂始祭所進)¶
　(之物也徹謂祭畢所徹去之器也小子則贊其羞而/受其徹也必使小子以小子之職所掌皆事之小者)¶
　(故也名官曰小/子其義可見矣)¶
羊人掌羊牲凡祭祀飾羔祭祀割羊牲登其首凡祈珥¶
共其羊牲賓客共其灋羊凡沈辜侯禳釁積共其羊牲¶
若牧人無牲則受布於司馬使其賈買牲而共之(積與/漬同)¶
　(賈音/古)¶
<pb:KR1d0005_WYG_026-6b>¶
　(小宗伯毛六牲頒之于五官使共奉之而夏官掌共/馬與羊羊之用於禮為多此掌羊牲所以立羊人之)¶
　(官也飾羔若記所謂飾羔雁者以繢也羊人於凡祭/祀飾羔亦若封人凡祭祀飾其羊牲而已羊火畜也)¶
　(首陽氣之所聚祭祀割羊牲登其首則所以報陽也陽/以火為正體以夏為正時故羊人登其首也祈珥謂)¶
　(釁事也法羊謂祭禮之法所用也凡沈辜侯禳及釁/小子掌其事羊人則共其牲而已積則若宗伯實柴)¶
　(用羊牲則羊人共之也若牧人無牲則受布於司馬/使其賈買牲而共之者羊於禮之所用為多故牧人)¶
　(或至於無牲則受其買牲之布於司馬使其賈買/而共之以羊人之属有賈賈人能知物價故也)¶
司爟掌行火之政令四時變國火以救時疾季春出火¶
民咸從之季秋内火民亦如之時則施火令凡祭祀則¶
<pb:KR1d0005_WYG_026-7a>¶
祭爟凡國失火野焚莱則有刑罰焉¶
　(掌國火之官名之曰司爟者舉火曰爟則有見於上/下也掌行火之政令者火之性無乎不在鑚則得之)¶
　(木擊則出之石夫遂所掌而得之日雷雨滿盈而得/之電無常體也而託物以為體無常用也而因物以)¶
　(為用物雖資其利而固有燎于原者矣民雖賴以生/而固有蹈而死者矣則其為害亦大矣先王由是設)¶
　(官以行其政令政以正之令使為之因時以有變因/生以為用以救時疾以施刑罰其政令則與時偕行)¶
　(而消息盈虚無所於逆焉行火之政令於是乎在四/時變國火以救時疾者蓋人之為物灼之則以燭以)¶
　(燎爨之則以烹以飪燭燎以為明則納其氣於外烹/飪以為養則納其氣於内逆而用之則强弱相勝而)¶
　(氣無以為均順而變之則休廢相治而疾以之救民/於四時皆有癘以火生於木其氣性從之故四時各)¶
<pb:KR1d0005_WYG_026-7b>¶
　(取其所宜木以變國火焉而民疾于是乎可救矣春/取榆栁夏取棗杏秋取柞楢冬取槐檀季夏取桑柘)¶
　(時運而往火變而新陽之盛則養隂之弱以抗其强/隂之盛則用陽之强以救其弱使民常得隂陽之正)¶
　(氣而不溺於一偏斯能受正命以生死而聖人善救/人之道於此乎可見矣火之象在天其伏見有節火)¶
　(之用在人其出内有節則春秋傳所謂出内火是也/蓋火之次於星為心其出也以夏之三月而位見於)¶
　(辰其内也以夏之九月而位伏於戌則其出内火也/觀其星之伏見以為節蓋五行於四時各有盛衰則)¶
　(火之運於四時也亦有休廢自辰至巳於方為火所/王自戌至亥於方為火所伏因其王而出之所以宣)¶
　(其力於其伏而内之所以息其氣先王之於火之政/令豈特有以救民疾哉而其原五行之性又有至於)¶
　(如此自非深知夫隂陽之情孰能與此書於六府言/惟修皆以此昔子産以火星未出而鑄刑書鄭國以)¶
<pb:KR1d0005_WYG_026-8a>¶
　(是而灾則先王之政令可知矣凡祭祀則祭爟者舉/火曰爟祭祀司爟故祭焉所以報其為明之功也凡)¶
　(國失火野焚菜雖非出於民情之所欲為然以其不/慎則必有以懲之故其大則有刑小則有罪凡以應)¶
　(其罪之輕/重而已)¶
掌固掌修城郭溝池樹渠之固頒其士庶子及其衆庶¶
之守¶
　(孟子之言得道者多助則曰固國不以山谿之險則/先王之固國者以道而已記之言大道既𨼆則曰城)¶
　(郭溝池以為固則先王之固國有在於城郭溝池道/既得矣而城郭溝池之不立是知先王之道而不知)¶
　(先王之政事也亦何以保其固哉道本也政事末也/本末兼備而不廢于一偏斯兩得矣周官掌固掌修)¶
<pb:KR1d0005_WYG_026-8b>¶
　(城郭溝池𣗳渠之固者以此古者有城守則樹焉國/語所謂城守之木是也有溝涂則樹焉司險所謂設)¶
　(國之五涂五溝而𣗳之林以為阻固是也司險𣗳之/掌固修之修者因其既成治之而使無壊也士謂公)¶
　(卿大夫之適子而已命者也庶子謂國子之倅而未/命者也衆庶則守其地之人民聽夫士庶子所使帥)¶
　(衆庶而頒其守則逺近均焉勞逸更焉而守政于是/乎行矣夫公卿大夫涖職於其内而其子弟又守城)¶
　(郭溝池之固於其外此所以内外一心休/戚一體而先王之治晏然無内外之患矣)¶
設其飾器分其財用均其稍食任其萬民用其材器凡¶
守者受灋焉以通守政有移甲與其役財用唯是得通¶
與國有司帥之以贊其不足者晝三巡之夜亦如之夜¶
<pb:KR1d0005_WYG_026-9a>¶
三鼜以號戒若造都邑則治其固與其守灋凡國都之¶
竟有溝樹之固郊亦如之民皆有職焉若有山川則因¶
之¶
　(設其飾以為美設其器以為備則有以聳觀瞻而備/非常分其財用以給守吏則有以備積聚而待事時)¶
　(均其稍食以養守者則有以平給與而重守禦夫然後/萬民可任而使各有職材器可用而使無乏事用其)¶
　(材則其所樹者也用其器則其所設者也如此則守/者於是乎各致其守受法於掌固而不敢違也守者)¶
　(各致其守不可以有移也其有移也則受法於掌固/以道之也則移甲移役與移財用而已蓋甲兵有時)¶
　(而不足用則無以禦患力役有時而不足供則無以/就工財用有時而不足給則無以興事以其有餘者)¶
<pb:KR1d0005_WYG_026-9b>¶
　(移之以足一時之所頒不亦可乎若守者則不可移/故曰惟是得通又與國有司帥而致之則其移而通)¶
　(之無私也國有司謂司甲司財用之官也其帥而致/之則以贊其甲其役其財用之不足者故也如是則)¶
　(可以扞虞矣思患預防之而已矣晝三巡之夜亦如/之所以思患而預防之也夜三鼜以號戒者每巡則)¶
　(鼓鼜焉號則呼其守者名也戒則戒其守者之事也/上之所言皆王國之守固也若造都邑則治其固與)¶
　(其守法則都鄙之事也凡國都之竟有溝樹之固郊/亦如之則王國都邑之竟也餘見傳若有山川則因)¶
　(之謂因之以為阻固夫為髙必因丘陵為下必因川/澤因其髙下自然之勢以為之阻固則其用力不勞)¶
　(而其為備也易矣夫先王之世以道徳則明以仁義/則修然後掌固之所守可賴焉若夫徒恃形勢之固)¶
　(而不知道徳仁義之所本則將委而去之雖洞庭彭/蠡何足恃哉此魏武侯保西河之固而呉起對之以)¶
<pb:KR1d0005_WYG_026-10a>¶
　(在德不在險/者良有以哉)¶
司險掌九州之圖以周知其山林川澤之阻而達其道¶
路設國之五溝五涂而樹之林以為阻固皆有守禁而¶
達其道路國有故則藩塞阻路而止行者以其屬守之¶
唯有節者達之¶
　(易曰天險不可升也地險山川丘陵也王公設險以/守其國險之時用大矣哉此周官司險之職所由設)¶
　(也掌固之職掌修城郭溝池樹渠之固司險之職掌/山林川澤之阻而先儒以在國曰固在野曰險者以)¶
　(此蓋司險之職於往来則欲其無不通於㓂難則欲/其有所扞能知阻而達然後以濟不通故掌九州之)¶
<pb:KR1d0005_WYG_026-10b>¶
　(圖以周知其山林川澤之阻而達其道路此則知阻/而達之以濟不通也能設險以為阻然後有以待冦)¶
　(難故設國之五溝五涂而植之林以為之阻固國有/故則藩塞阻路而止行者此則設險以為阻以待冦)¶
　(難也所謂九州之圖山林川澤之阻則若職方氏所/謂東南曰揚州其山鎮曰㑹稽其藪澤曰具區其川)¶
　(三江其浸五湖之類是也所謂國之五溝五涂則若/遂人所謂遂溝洫澮川此之謂五溝也徑畛塗道路)¶
　(此之謂五涂也惟有節者達之而無節者則不逹矣/蓋國有故則冦難不虞之時也掌節凡通達於天下)¶
　(者必有節無節者有幾/則不達况國故之時乎)¶
掌疆(闕/)¶
候人各掌其方之道治與其禁令以設候人若有方治¶
<pb:KR1d0005_WYG_026-11a>¶
則帥而致於朝及歸送之於竟(治直吏反/朝直遥反)¶
　(先王于四方之賓客来則有以迎之去則有以送之/因設官以候賓客之往来而迎送之于其道路此候)¶
　(人之職所以立也各掌其方之道治則四方賓客之/来與其歸也候人掌其道路之治治謂出入迎送治)¶
　(其事也禁謂止其所犯若傳所謂壊其館垣之類是/也令謂令使為之若傳所謂教其不知恤其不足是)¶
　(也以設候人則方各設其人以候四方之来有治事/于王室者入則帥而致于朝歸則送之至于竟也國)¶
　(語言定王使單襄公聘于宋遂假道于陳以聘于楚/其言曰候不在疆又曰候人為導者皆以此也毛詩)¶
　(之言候人乃以刺曹共公逺君子而近小人者蓋先/王之設候人以上士六人下士十有二人為之其職)¶
　(卑其事㣲非賢者之所宜處也曹共/公以君子任其職宜詩人之所刺也)¶
<pb:KR1d0005_WYG_026-11b>¶
環人掌致師察軍慝環四方之故巡邦國搏諜賊訟敵¶
國揚軍旅降圍邑(慝他得反搏音博/諜音牒降户江反)¶
　(環之為物肉好一其肉好皆旋之而不可窮也名官/以環人有取於此蓋環人之官于將戰則掌致師於)¶
　(治軍則察軍慝于有故則環四方之故于有間則搏/諜賊于有事則訟敵國于不服則揚軍旅于来服則)¶
　(降圍邑則其于巡察内外若環之始終相循而不窮/也故謂之環人焉兵法曰善戰致人而不致于人致)¶
　(師則兵法所謂致人也我師兵無動而致敵使来以/逸待勞故勝之矣左傳言致師許伯曰吾聞致師者)¶
　(御靡旌摩壘而還攝叔曰吾聞致師者右入壘折馘/執俘而還此皆謂致人也察軍慝謂軍旅之在内奸)¶
　(慝而未𤼵者則察之所以治内也環四方之故謂四/方有兵戎之故環而巡之使不得合黨締交也搏諜)¶
<pb:KR1d0005_WYG_026-12a>¶
　(賊謂間諜之賊則搏之所以除邦國之間也訟敵國/謂邦國有争往與之訟曲直所以平邦國之争也揚)¶
　(軍旅謂負固不服者則揚武事以威之也降圍邑謂/邑之叛者圍之来降則受之也凡此皆環人巡國之)¶
　(事故先言巡邦國而繼之以搏諜賊訟敵國揚軍旅/降圍邑也夫司馬之掌軍政固足以威天下而使之)¶
　(無不服矣又設環人之官使之所掌如此則冦賊奸/宄何自而作乎争鬬背叛何自而萌乎思患預防于)¶
　(此為/至矣)¶
挈壺氏掌挈壺以令軍井挈轡以令舎挈畚以令糧凡¶
軍事縣壺以序聚&KR0512;凡喪縣壺以代哭者皆以水火守¶
之分以日夜及冬則以火爨鼎水而沸之而沃之(令力/呈反)¶
<pb:KR1d0005_WYG_026-12b>¶
　(畚音本縣與/懸同&KR0512;音託)¶
　(日月運而為晝夜積而成嵗時日月之行有冬有夏/而晝夜之晷有短有長先王由是分十有二時于一)¶
　(晝一夜之間以漏箭凖十二時而為百刻寅申己亥/子午夘酉之八時毎時各占八刻則合而為六十四)¶
　(刻辰戌丑未之四時每時各占九刻則合而為三十/六刻以百刻定長短而分晝夜于是立挈壺氏之職)¶
　(以壺盛水而為漏水以正十二時之刻早暮之期于/此正矣後世挈壺氏不能掌其職不能晨夜不夙則)¶
　(莫此詩人所以刺也掌挈壺以令軍井挈轡以令舎/挈畚以令糧者軍衆之所聚其聲讙囂其勢相逺聲)¶
　(音不足以相識號令不足以相喻於此有術焉非人/人而告之也非物物而令之也立表於此彼將目擊)¶
　(而意㑹焉鄭氏所謂省煩趨疾便事者是也壺以盛/水故以令軍井使知所飲也轡以駕車故以令舎使)¶
<pb:KR1d0005_WYG_026-13a>¶
　(知所説也畚以盛粮故以令粮使知所食也凡此三/者皆各以其物絜于竿首而表之使衆望而從之矣)¶
　(几軍事縣壺以序聚&KR0512;者易曰重門擊柝以待暴客/軍之所處其事尤宜致嚴故聚&KR0512;警夜事惟聚&KR0512;故)¶
　(縣壺以盛水分刻漏也以序聚&KR0512;則其擊&KR0512;非一人/故序其先後分其人以直行夜是也及冬則以火爨)¶
　(鼎水而沸之而沃之者以重隂用事水凝而漏不下/故以火爨鼎水使陽氣盛而水為沸湯而用之以沃)¶
　(漏如是則凍釋而水下/無失于漏刻以分時矣)¶
射人掌國之三公孤卿大夫之位三公北面孤東面卿¶
大夫西面其摯三公執璧孤執皮帛卿執羔大夫鴈諸¶
侯在朝則皆北面詔相其灋若有國事則掌其戒令詔¶
<pb:KR1d0005_WYG_026-13b>¶
相其事掌其治達(朝直遥反/相息亮反)¶
　(先王於祭祀賓燕之事未嘗不行射禮其與諸侯行/賓射之禮則國之三公孤卿大夫預焉故射人掌其)¶
　(位也三公北面答君也孤東面佐王也卿大夫西面/佐王也其摯三公執璧則以其有君之體而不致其)¶
　(用也三公之摯不序於宗伯而獨見於射人者蓋三/公事道也王之所承有弗敢臣也宗伯之摯不序於)¶
　(其職而射人以主賓射為先則三公之摯言於此亦/以見賓之而弗敢臣之意也諸侯在國則有君道故)¶
　(南面在朝則有臣道故北面也詔相其法謂朝射之/法也詔相其事則謂若祭祀之事也射人之位不及)¶
　(士者蓋射人所掌賓射之禮故不及之記曰朝不坐/燕不與謂之士是矣治達謂上有所治達乎下下有)¶
　(所治達乎上上治達乎下若誥命之属是也下治達/乎下若諸臣之復萬民之逆也射之為道利以直達)¶
<pb:KR1d0005_WYG_026-14a>¶
　(有招則不至治達如之/故掌治達者在射人也)¶
以射灋治射儀王以六耦射三侯三𫉬三容樂以騶虞九¶
節五正諸侯以四耦射二侯二𫉬二容樂以貍首七節三¶
正孤卿大夫以三耦射一侯一𫉬一容樂以采蘋五節二¶
正士以三耦射豻侯一𫉬一容樂以采蘩五節二正(射/音)¶
　(石豻/音岸)¶
　(道散而在物者為法凡見於度数者無非法也禮散/而在人者為儀凡見於動容者無非儀也射之為藝)¶
　(君子之所㳺則其法不可以不正射之為武男子之/所有事則其儀不可以不文先王因其度数而制之)¶
<pb:KR1d0005_WYG_026-14b>¶
　(以為法因其動容而制之以為儀自王而下其耦或/六或四或三其侯或三或二或一其樂歌則異節以)¶
　(至其容其獲其正皆有多寡之差焉此射之法也又/烏有不正者哉以是法而治之則其效見於内志正)¶
　(外體直持弓必審持矢必固揖遜有度卑者不得以/抗尊升降有序先者不得以居後恭肅之容和易之)¶
　(貌温然可即有所不動而動必審則其為儀也又烏/有不文者哉然法在彼也文在我也在我者雖足以)¶
　(自輯使不有以成之則怠慢而不振矣法者輔也正/者正也正者雖得以自習輔者無以明之則曠誕而)¶
　(不行矣法為義而後設儀待法而愈和以射法治射/儀又烏可少哉古之射者行同能偶則别之以射而)¶
　(勝者則飲不勝者此射之所以有耦也侯受矢者也/獲待獲者也容則待獲者所居正射者所志也所謂)¶
　(正鵠也節樂歌之節也五正五采之正也三正則三/采二正則二采三侯熊虎豹也二侯則無虎一侯則)¶
<pb:KR1d0005_WYG_026-15a>¶
　(麋而已豻則夷大也謂之豻侯則以豻皮為之或畫/焉士以事四方為職以能勝乎夷狄者為善故射豻)¶
　(侯/也)¶
若王大射則以貍步張三侯王射則令去侯立於後以¶
矢行告卒令取矢祭侯則為位與大史數射中佐司馬¶
治射正祭祀則贊射牲相孤卿大夫之灋儀㑹同朝覲¶
作大夫介凡有爵者大師令有爵者乗王之倅車有大¶
賓客則作卿大夫從戒大史及大夫介大喪與僕人遷¶
尸作卿大夫掌事比其廬不敬者苛罰之(令平聲數所/主反中去聲)¶
<pb:KR1d0005_WYG_026-15b>¶
　(倅七内反/從才用反)¶
　(王大射謂将祭而擇士之射以貍步張三侯鄭氏謂/貍善搏行則止而擬度焉蓋大射以擇士與祭宜擬)¶
　(度而取故也射則令去侯立於後者謂令負侯者也/為將射故令去侯以矢行告者以髙下左右告也卒)¶
　(令取矢則射畢令射鳥氏取矢也故射鳥氏曰射則/取矢矢在侯髙則以并夾取之祭侯則為位者侯而)¶
　(祭之則神無所不在而君子無所不用其至與大史/数射中者数射中者侯之筭也必與大史則以大史)¶
　(凡射事飾中舎筭執其禮事故也佐司馬治射正則/射之所志以不失正鵠為主司馬治之而射人位之)¶
　(也祭祀則贊射牲者祭祀王必親射牲示誠敬之盡/親其事也國語曰禘郊之事天子自射其牲謂此也)¶
　(相孤卿大夫之法儀謂射法射儀也㑹同朝覲作大/夫介凡有爵者謂㑹同朝覲用大夫為介以相禮與)¶
<pb:KR1d0005_WYG_026-16a>¶
　(士之有爵者為介則射人作而使之盖射能扞患而/有介之道也大師令有爵者乗王之倅車則王之所)¶
　(乗不敢虚其位也令有爵者謂士也士卑不嫌於特/尊也大賓客則作卿大夫從者謂從王見諸侯也戒)¶
　(大史及大夫介者謂王有命使三公命諸侯及衣服/就館賜之時則射人戒大史及大夫為介於諸公者)¶
　(也大史與事者以/大史主協禮事也)¶
服不氏掌養猛獸而教擾之凡祭祀共猛獸賓客之事¶
則抗皮射則贊張侯以旌居乏而待𫉬¶
　(掌養猛獸而教擾之名官曰服不氏者以猛獸非人/所能服故也夫治人而已非政之至也鳥獸草木無)¶
　(不治然後為政之至故舜命益作虞則曰若予上下/草木鳥獸先王之于鳥獸草木非不治之也然治之)¶
<pb:KR1d0005_WYG_026-16b>¶
　(為少若之為多養猛獸而教擾之亦以若之為主也/故先教而後擾道而化之謂之教治而教之謂之擾)¶
　(教之而不服然後擾之也猛獸與人異&KR0124;而可以教/擾之者獨不聞養虎者乎時其饑飽達其怒心以虎)¶
　(之害人而能媚己者猶可以養之則養猛獸而教擾/之不為過矣凡祭祀共猛獸則祭祀之羞備物故也)¶
　(賓客之事則抗皮者抗之為言舉也若聘禮舉皮以/東是也蓋聘禮庭實有虎豹之皮示服猛而有文故)¶
　(也射則贊張侯者凡射侯共于司裘張于射人服不氏/贊射人張之也射則以旌居乏而待獲射中則舉旌)¶
　(而倡獲也抗皮贊張侯待獲皆/服不服之意故服不氏掌之也)¶
射鳥氏掌射鳥祭祀以弓矢&KR0460;烏鳶凡賓客㑹同軍旅¶
亦如之射則取矢矢在侯髙則以并夾取之(射食亦反/&KR0460;起俱反)¶
<pb:KR1d0005_WYG_026-17a>¶
　(鳶代專反/夾音甲)¶
　(新經云云掌畜供膳獻之鳥則射鳥氏掌射鳥亦以/共膳獻之用也然掌畜以養鳥而共之射鳥氏以射)¶
　(鳥而共之烏善汚人&KR0460;之所以致潔鳶善取物&KR0460;之/所以去害故祭祀賓客㑹同軍旅皆&KR0460;之也射則取)¶
　(矢蓋以射為事故也并夾則鍼矢之/器也故矢在侯髙則以并夾取之矣)¶
羅氏掌羅烏鳥蜡則作羅襦中春羅春鳥獻鳩以養國¶
老行羽物(&KR0237;汝俱反/中音仲)¶
　(以網係鳥謂鳥以羣集人所惡也鳥以羣集可取而/備用故於羅氏掌羅烏鳥然掌畜掌養鳥則羅氏取)¶
　(之而掌畜養之也蜡則作羅襦者蜡則嵗十二月合/萬物而索享之時也羅襦謂羅之細密者記曰鳩化)¶
<pb:KR1d0005_WYG_026-17b>¶
　(為鷹然後設罻羅又曰昆蟲未蟄不以火田於此時火/伏蟄者畢矣可用羅襦以取禽也中春羅春鳥獻鳩)¶
　(以養國老則春鳥始出致新焉鳩食之助氣故也羅/者鳥以致新猶春獻王鮪之属也獻鳩以養老者血)¶
　(氣既衰故也有國老有庶/老言國老則以别庶老矣)¶
掌畜掌養鳥而阜蕃教擾之祭祀共卵鳥嵗時貢鳥物¶
共膳獻之鳥¶
　(掌畜掌養鳥非時取于羅氏所獲者而養之也凡鵞/鶩之属而具羽毛者皆在所養也養之則使阜而大)¶
　(蕃而息又從而教擾之也鳥亦可以教擾者鸚鵡之/能言豈固出于自然哉教擾之而已則凡具羽毛之)¶
　(類非不可以教擾也祭祀共卵鳥則共卵及鳥外盡/物故也嵗時共鳥物則在物者無遺利也共膳獻之)¶
<pb:KR1d0005_WYG_026-18a>¶
　(鳥則王之膳羞賓客之禽獻之類皆掌共之也先王/設官可以共祭祀共膳獻備器用者無棄物焉苟非)¶
　(政事之修/曷能臻此)¶
　¶
　¶
　¶
　¶
　¶
　¶
<pb:KR1d0005_WYG_026-18b>¶
　¶
　¶
　¶
　¶
　¶
　¶
　¶
　周禮詳解卷二十六¶

