# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.371489
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷一
<pb:KR1d0005_WYG_001-1a>¶
欽定四庫全書¶
　周禮詳解卷一¶
　　　　　　　　　　　宋　王昭禹　撰¶
天官冢宰¶
　(治教禮政刑事謂之六官治非天事謂之天官治以/道為本故也教非地事謂之地官教以化為本故也)¶
　(禮以仁為本故禮曰春官政以禮為本故政曰夏官/刑以義為本故刑曰秋官事以智為本故事曰冬官)¶
　(本末相因先後相應故則更新終則復始天地四時/之道也萬物之理也聖人之立六官葢法天地四時)¶
　(以治萬事者也然治有本末不知其本則不能起用/以應物不事其末則不能反本以復道先王於是以)¶
<pb:KR1d0005_WYG_001-1b>¶
　(官探本以司伺末治官曰天以道為本教官曰地本/以化為本禮官曰春以仁為本政官曰夏以禮為)¶
　(此之謂探本教官謂之司徒教以徒為末政官謂之/司馬政以馬為末刑官謂之司冦刑以冦為末事官)¶
　(謂之司空事以空為末此之謂伺末有本有末未嘗/偏廢此先王之治所以為大備歟以變制為事與時)¶
　(偕行新之無窮者宰也故共刀匕者亦謂之宰列子/曰望其壙宰如也爾雅曰山頂曰冢宰於地特高冢)¶
　(於大為上故冢謂之宰也冢宰又謂之大宰者列職/於王則冢宰與六卿同謂之大百官總焉則太宰於)¶
　(六卿獨/謂之冢)¶
惟王建國¶
　(業格於上下謂之王或而圍之謂之國王者天下之/利勢國者天下之利用王之利勢待國而後立國之)¶
<pb:KR1d0005_WYG_001-2a>¶
　(利用待王而後行此六官之首所以皆先言惟王建/國孟子曰得乎丘民而為天子傳曰明王始立而處)¶
　(國有制亦此意矣古之聖人或以道而皇或以徳而/帝或以業而王非其不同亦各趨時而已王之制始)¶
　(於夏成於商大備於周周之王也純矣故三辰則登/於旗衮衣則首於龍明以人道而王也王之始立必)¶
　(有國焉故曰惟王惟者慮患之思為能始事故惟始/事之辭然王之於國非徒立之必有以作而立之故)¶
　(曰建葢於此為能行/而於彼為能述故也)¶
辨方正位(本亦作辯/辨方免反)¶
　(物類所聚而通上下者方也人所立而下覆上承者/位也王者建國必於天地之中者以天地之所合四)¶
　(時之所交風雨之所㑹隂陽之所和百物阜安乃可/建國故也於是晝叅諸日景夜考諸極星以正朝夕)¶
<pb:KR1d0005_WYG_001-2b>¶
　(以求地中此之謂辨方葢日南則景短多暑日北則景/長多寒日東則景夕多風日西則景朝多隂故於四)¶
　(方不可以不辨辨者因其列敵而制之也既辨方矣/於是立宗廟社稷市朝之位立宗廟於左以人道之)¶
　(所向立社稷於右以地道之所尊立朝於前則義在/所先也立市於後則利在所後也此之謂正位止於)¶
　(一之謂正位有以正則左右前後各止於一而無雜觀/擾之患矣詩曰揆之以日作于楚室又曰相其隂陽)¶
　(其流泉則辨方正位非特王/國為然雖諸侯之國亦然)¶
體國經野¶
　(遂人曰造縣鄙形體之法葢隂陽適平之謂形形有/所分謂之體若肉以骨為體則有貴賤之别若徳)¶
　(以禮為體則有隆殺之辨宫城門闈堂室之類高下/廣狹之制凡在國者莫不有體此之謂體國匠人曰)¶
<pb:KR1d0005_WYG_001-3a>¶
　(國中九經九緯葢直為經横為緯常為經變為緯若/織之有經則常而不變之意若水之有經則直而不)¶
　(曲之意井牧溝洫田萊之類逺近多寡之數凡在野/者莫不有經此之謂經野先體國而後經野治自内)¶
　(而外也公劉之詩曰度其隰原徹田為糧則言經野/之有法度其夕陽豳居允荒則言體國之有制先經)¶
　(野而後體國者以言/公劉之厚於民故也)¶
設官分職¶
　(為治之所覆有主治者若阜焉則謂之官所守在下/以聽乎上而無或傷焉則謂之職官言其所司之人)¶
　(職言其所掌之事設官則官府之屬是也分職則官/府之六職是也陳而飾之謂之設别而制之謂之分)¶
　(官必因其人陳而設之故曰設/職必因其能别而制之故曰分)¶
<pb:KR1d0005_WYG_001-3b>¶
以為民極¶
　(屋之棟謂之極道之中謂之極葢民心罔中惟爾之/中先王設官分職内以治國外以治野建置在上如)¶
　(屋之極使民於是取中而庇焉故曰以為民極極於/道為大中在皇為皇極在民為民極洪範曰建用皇)¶
　(極又曰皇建其有極此皇極也又曰凡厥庶民於汝/極錫汝保極此民極也皇之所以保極者錫之於民)¶
　(也民之所以能有極者取之於王也皇能建之然後/民能錫之皇能為之然後民能教之則皇極民極皆)¶
　(本於君也夫辨方正位所以奉天時體國經野所以/分地利設官分職所以治人事先王建國非他上以)¶
　(奉天時下以分地利中以治人事凡以/為民而已此所以終之以為民極也)¶
乃立天官冢宰使帥其屬而掌邦治以佐王均邦國¶
<pb:KR1d0005_WYG_001-4a>¶
　(六官之首皆於以為民極之後言乃立某官者葢乃/者有以彼而繼以此之謂先王之立官凡以因彼民)¶
　(故也然言乃立天官而下謂之建者葢立乎上者能/大而覆下立乎下者能一而承上則立者能得位而)¶
　(已非若建則能作而立之也使帥其屬者既立其官/以事非一人所能獨治故設屬以佐之使小傅大使)¶
　(卑相尊大因得以臨小尊因得以統卑若心之制體/若臂之運指其屬各有所從焉掌邦治者濯物而使)¶
　(潔以物而使從者治也六官各有所掌而冢宰所掌/者邦治而已言治則别於教禮政刑事故也夫六卿)¶
　(分職各帥其屬而冢宰掌邦治則唐堯百揆之任也/葢天地之官父母之道也四時之官兄弟之道也地)¶
　(與四時皆本乎天母與兄弟皆承乎父則六官莫尊/於冢宰而冢宰皆得以摠之也以佐王均邦國者地)¶
　(道尊右而卑左則左之為助不如右之力也故以左/助之則為之佐以右助之則為之佑冢宰於六卿雖)¶
<pb:KR1d0005_WYG_001-4b>¶
　(尊然非論道以助王也作行之而已逺近適於勻之/謂均均者平之至政典足以平邦國而治典猶不足)¶
　(均邦國則均邦國者王之事也冢宰特佐王而已非/其所得專也冢宰所不得專治典所不能及所謂經)¶
　(而緯之存乎其人也書曰無偏無黨王道蕩蕩無黨/無偏王道平平無反無側王道正直此王所以均邦)¶
　(國之道也然此以均邦國則言佐王書又言冢宰總/百官均四海者葢均邦國者道之任均四海者職之)¶
　(事冢宰正以賦事理財為職宜其均及於四海之逺/矣非特是也小宰之均財政典之均萬民均人之均)¶
　(地政土均之平土地之政莫非均也/其所均者小此皆下之所得專也)¶
治官之屬大宰卿一人小宰中大夫二人宰夫下大夫¶
四人上士八人中士十有六人旅下士三十有二人府六¶
<pb:KR1d0005_WYG_001-5a>¶
人史十有二人胥十有二人徒百有二十人(治直吏反/胥上聲)¶
　(先王因事以建官官之尊卑衆寡皆以稱事之詳畧/以其所治者畧故官尊而其數寡以其所治者詳故)¶
　(官卑而其員衆使之上下相親小大相維轉相副貳/而事益舉矣知進止之節有養人之道而能上逹者)¶
　(卿也循道以進退其智足以帥之而有大焉者大夫/也王制曰諸侯之上大夫卿葢非特諸侯之卿為然)¶
　(大宰卿小宰中大夫則卿上大夫也小宰者治官之/貳以屬大宰而言故曰小宰宰夫者治官之攷貴其)¶
　(以智帥人故曰宰夫志於道而才足以事人者士也/上士乃元士即孟子所謂受地視子男者是矣以命)¶
　(數推之天子之卿六命其大夫四命則元士葢三命/中士二命下士一命故黨正曰一命齒於鄉里再命)¶
　(齒於父族三命而不齒一命下士也三命上士也下/士獨謂之旅則衆故也衆則卑惟上所使從人而不)¶
<pb:KR1d0005_WYG_001-5b>¶
　(自用故曰旅下士府掌官契以治藏史掌官書以賛/治胥掌官叙以治叙徒掌官令以徴令葢有藏則置)¶
　(府有書則置史有徵令之事則置徒有徒則置胥胥/以統徒一胥而十徒從之故胥十有二人徒百有二)¶
　(十人謂之胥則以其賤而在下亦能養人也謂之徒/則以其尤卑而行趨走以供役也鄭氏謂府史胥徒)¶
　(皆其官長所自辟除葢自下士以上皆王命也而穆/王命太僕曰愼簡乃僚則雖以王命命之而為之長)¶
　(者得簡之也府史胥徒雖非士而先王之用人無流/品之異其賤則役於士大夫而不恥其貴則承於天)¶
　(子而無嫌孟子曰百畆之糞上農夫食九人上次食/八人中食七人中次食六人下食五人庶人在官其)¶
　(祿以是為差府史胥徒所謂庶人在官者也皆供其/職以賦祿焉使足以代其耕故市不役賈野不役農)¶
　(而公私各/得其所)¶
<pb:KR1d0005_WYG_001-6a>¶
　　　大宰上¶
大宰之職掌建邦之六典以佐王治邦國¶
　(設官矣則分職以治之大宰以官言職以所治之事/言故曰大宰之職天官自宫正而下皆直言官名而)¶
　(不言職獨於大宰小宰宰夫言職者葢大宰者治官/之正小宰者治官之貳宰夫者治官之攷以其所職)¶
　(特尊於治官之屬故言職以别之推此則教禮政刑/事之官皆然也載大常之道尊而行之者謂之典六)¶
　(典則治教禮政刑事之書也六官雖分職掌六典大/宰則合六典之書而建之葢治之於教禮政刑事猶)¶
　(道之於仁義禮智信仁義禮智信皆不離乎道則教/禮政刑事皆不離乎治也大宰雖兼六典而建之然)¶
　(其官則治官其職則治職故其佐王者特曰治邦國/而已小宰以官府之六屬舉邦治一曰天官其屬六)¶
<pb:KR1d0005_WYG_001-6b>¶
　(十掌邦治亦謂是也然序官曰佐王均邦國此曰佐/王治邦國者葢治則理之而已未至於均也王之於)¶
　(邦國非特治之而已又以道均之則均邦國者王之/事非治典之書所能及也及其帥屬以佐王然後可)¶
　(以言/均焉)¶
一曰治典以經邦國以治官府以紀萬民¶
　(直而有常謂之經小而有所係謂之紀治典頒之於/邦國治其直而不致其曲治其常而不致其變制其)¶
　(經而已故以經邦國揚子曰大作綱小作紀如綱不/綱紀不紀雖有紀綱惡得一日而正諸葢紀者綱之)¶
　(目而係乎綱者也綱大則能持衆紀小則不能通物紀/紀之而已萬民王所自治其事致詳焉故治典所以)¶
　(萬民官府治之法所自出故特曰治官府有經則宜/有緯有紀則宜有綱經而紀之者典也綱而緯之存)¶
<pb:KR1d0005_WYG_001-7a>¶
　(乎其人矣先邦國而後官府/先官府而後萬民小大之序)¶
二曰教典以安邦國以敎官府以擾萬民¶
　(上無教則百姓不親五品不遜而國危矣故敎典曰/安邦國治擾謂之擾則擾有順意敎萬民將致其詳)¶
　(故曰以擾萬民教則合天人之道擾之使/勉焉官府敎法所自出故曰以敎官府)¶
三曰禮典以和邦國以統百官以諧萬民(諧户/皆反)¶
　(不乖之謂和合而和之之謂諧禮典頒之於邦國燦/然有文以相接懽然有恩以相愛則不乖而和矣故)¶
　(曰以和邦國施之於萬民則非特和之又合而諧之/故曰以諧萬民書於八音言克諧於神人言以和矣)¶
　(八音清濁小大其音不同當合而和之故言諧則諧/詳於和可知禮所以統百官禮行於此而彼從焉故)¶
<pb:KR1d0005_WYG_001-7b>¶
　(曰/統)¶
四曰政典以平邦國以正百官以均萬民¶
　(物各當其分之謂平逺近適於均之謂均大司馬掌/建邦之九法以佐王平邦國則政典以平邦國者使)¶
　(小大高下各當其分矣施於萬民則非特平之而已/又使逺近各適於匀焉故曰均政者正也子帥以正)¶
　(孰敢不正於百官言正則/正百官以正萬民之意)¶
五曰刑典以詰邦國以刑百官以糾萬民¶
　(責之使屈謂之詰約其緩散謂之糾刑則致其誅戮/詰者刑之意糾者刑之事詰於刑為畧糾於刑為詳)¶
　(大司冦掌建邦之三典以佐王詰四方則詰者加以/威讓文誥而已則詰為畧矣八法言官刑以糾邦治)¶
<pb:KR1d0005_WYG_001-8a>¶
　(司徒以鄉八刑糾萬民則糾為詳矣於邦/國言詰於百官言刑萬民言糾詳畧之序)¶
六曰事典以富邦國以任百官以生萬民¶
　(財物充積謂之富性命不殀謂之生因其力之所勝/謂之任百工興事造業則財物充足於此矣故事典)¶
　(曰以富邦國萬民有事則足以養性命而無殀其所/生故曰以生萬民百官則因其力之所勝而任以事)¶
　(故曰以任百官治典教典曰官府禮政刑事曰百官/葢官府言一官之屬百官言六官之屬天地之官父)¶
　(母之道也嫌於不分故言一官之屬以别之四時之/官兄弟之道也嫌於不通故言六官之屬以包之若)¶
　(夫六官之序雖以天地四時為先後然其所主亦不/能無意葢天下不可以無治無治則亂矣故一曰治)¶
　(典治所不能治然後教故二曰敎典敎所不能化然/後禮故三曰禮典禮所不能服然後政故四曰政典)¶
<pb:KR1d0005_WYG_001-8b>¶
　(政所不能正然後刑故五曰刑典刑之不/能勝則有事焉終則有始故六曰事典)¶
以八灋治官府(灋古/法字)¶
　(勞心於道者君之任勞力於事者臣之職君勞於道/則以道制法臣勞於事則以法守事惟以法守事此)¶
　(大宰得以八灋而治之矣官府者百官所居之府八/灋施於官府則事為之制典為之防其制足以兼天)¶
　(下之事物其防足以盡事物之情偽本數末度燦然/而有序大綱小紀有條而不紊百官循此以為行莫)¶
　(不繩繩然秩秩然雖有智者不敢淫意以亂法雖/有愚者不敢率私以廢法八法之於治豈小補哉)¶
一曰官屬以舉邦治¶
　(夫一人之能不足以兼天下之事故設屬以佐之屬/則以小而傅大以卑而𨽻尊大事則必從其長小事)¶
<pb:KR1d0005_WYG_001-9a>¶
　(則得以專逹故邦之治可舉舉者有所執而興起/之謂也小宰所謂以官府之六屬舉邦治者是矣)¶
二曰官職以辨邦治¶
　(六官所治之事謂之職若治職則主於平邦國均萬/民教職則主於安邦國寧萬民至於禮政刑事皆各)¶
　(有職也六官有職則其事各有司存/故曰辨辨者因其列敵制而分之也)¶
三曰官聯以㑹官治¶
　(合其事以共治之之謂聯葢事非一職所能獨治則/聨事以供之若祭祀賔客喪荒軍旅田役斂㢮與凡)¶
　(小事皆有聨所謂官聯也有官聨然/後官治可合聚之故曰以㑹官治)¶
四曰官常以聽官治¶
<pb:KR1d0005_WYG_001-9b>¶
　(常謂故常也夫法出於道制而用之則為法常出於/事循而行之則為常葢六官之聨事有非法之所能)¶
　(該者於是乗時立事興機制宜以昔之所常行者於/今列之以為常若祭祀賔客喪荒軍旅田役斂㢮之)¶
　(聨事則皆有故常也百官有違而背焉則以此故常/聽之故曰以聽官治書曰其爾典常作之師典則所)¶
　(守之法常則所循之/常與此官常同也)¶
五曰官成以經邦治¶
　(始終無虧之謂成言成則事之始終皆一定而不可/虧矣葢比居簡稽版圖傅别之類其事皆有一定之)¶
　(成體聽萬民之治則以此經之而已故曰/以經邦治謂之經則以非致曲盡變之意)¶
六曰官灋以正邦治¶
<pb:KR1d0005_WYG_001-10a>¶
　(既曰以八灋治官府又曰官灋以正邦治者以八灋/者冶官府之大法官灋者百官各有奉行之法也若)¶
　(大宰垂治象之法司徒垂教象之法六官之屬所承/以治事者無非法也以其施之於官故曰官法百官)¶
　(各循法以治事則無侵官之冒無離局之/姦治由此而各止於一矣故曰以正邦治)¶
七曰官刑以糾邦治¶
　(所以治天下者謂之邦刑所以治官府者謂之官刑/書曰制官刑儆於有位又曰鞭作官刑是以古之在)¶
　(官者必有鞭刑以儆之有刑以儆之則可以約其緩/散故曰糾邦治然古者刑不上大夫則官刑之所施)¶
　(者自士而/下故也)¶
八曰官計以弊邦治(弊必/世反)¶
<pb:KR1d0005_WYG_001-10b>¶
　(摠其善否多寡之數謂之計先王用六計以聽百官/之行能故謂之官計有官計然後可以審斷羣吏之)¶
　(治故曰以弊邦治治亂謂之亂治擾謂之擾則治弊/謂之弊矣則弊有審㫁之意司㓂曰卿大夫之獄訟)¶
　(以邦法㫁之萬民之獄訟以邦法弊之則弊詳於㫁/矣然或言邦治或言官治者葢官聨官常六官之通)¶
　(治雖六官之通治而各致其一官之治故言官治以/别之與天地之官嫌於不分稱官府同意餘則各致)¶
　(其一官之治雖各致其一官之治而六官相待而成/治故言邦治以包之與四時之官嫌於不通故稱百)¶
　(官同/意)¶
以八則治都鄙¶
　(都鄙者王子弟公卿大夫所食之采地也以有邑都/焉則謂之都以其在王國之鄙則謂之鄙然則都者)¶
<pb:KR1d0005_WYG_001-11a>¶
　(君子之所居也故都有美意鄙者野人之所居也鄙/有吝意王之治邦國頒常而已故以六典治王之治)¶
　(官府則致其悉故以八法治都鄙者畿内之諸侯比/邦國則為近比官府則為逺近而官府治之以八法)¶
　(則為詳逺而邦國治之以六典則為畧都鄙在逺近/之間宜適詳畧之中故治之以八則使有所揆焉則)¶
　(詳於典而畧於法矣先言治邦國則六典以佐王治/為大故也先八法治官府後八則治都鄙則以大宰)¶
　(所治内外/為先後也)¶
一曰祭祀以馭其神(馭魚/慮反)¶
　(備物以致養之謂祭升禋以寧神之謂祀用人義以/通神之謂享祀求諸陽以祭之道所以奉天神也祭)¶
　(求諸隂以祀之事所以奉地示也享求之隂陽之間/以祭祀之意所以奉人鬼也分而言之二者各有所)¶
<pb:KR1d0005_WYG_001-11b>¶
　(主也合而言之則一而已此所以言祭祀而不言享/凡造都鄙必先立宗廟社稷諸神之祀故八則首曰)¶
　(祭祀以馭其神夫神之為道雖幽無形聲可測然其/為徳則聰明正直依於人而行先王通幽明之故以)¶
　(知鬼神之情狀故循道之序以制禮因禮之數以事/神位有尊卑則禮有隆殺使其神所享惟祭祀之從)¶
　(而已此之謂馭則非特治之而已其疾徐進止制之/在我如馬之在馭焉惟神者之聽也神以是而無雜)¶
　(揉鬼以是而無靈響凡以馭之使然也老子曰以道/馭天下者其鬼不神以道馭之也書曰乃命重黎絶)¶
　(地天通罔有降格以數馭之也祭祀以馭其神以禮/馭之也若夫典祀弗舉淫祠無禁巫祝費財妖昏傷)¶
　(民非所以/馭其神)¶
二曰灋則以馭其官¶
<pb:KR1d0005_WYG_001-12a>¶
　(社稷諸神之祀既立然後立朝廷官府施法則焉故/以法則次於祭祀之後因時立制而事致其詳者謂)¶
　(之法利而制之使有所揆焉謂之則其詳有法其畧/有則則官之所以守惟法則之從此所以馭其官也)¶
　(既以八則治都鄙又曰灋則馭其官曰又所以致其/詳者也與八法又曰官法正邦治同意夫上有道揆)¶
　(下有法守則馭其官者不可以無法則若夫上不知/所制下不知所守私義害國私智非其上非所以馭)¶
　(其官/者也)¶
三曰廢置以馭其吏¶
　(既施法則以馭其官則違從廢舉可考而廢置之矣/夫治以致其事者吏也在所察治故以廢置馭之廢)¶
　(者使之不得興置者措之使有立人之常情不勸則/不勉不威則不懲廢之當其罪則怠者畏而懲置之)¶
<pb:KR1d0005_WYG_001-12b>¶
　(當其功則勤者勸而勉是故先王以參互考日成以/月要考月成以歲㑹考歲成所以盡吾廢置之道矣)¶
　(馭其廢置此吏之所治惟廢置之從也言廢常先置/必有廢然後有置也然管子曰必有置然後有廢何)¶
　(也葢廢置不必常或因廢而有置或因置而有廢亦/惟其時物而已若夫治不時考政不歲㑹勤不保置)¶
　(怠不患廢則非/所以馭其吏也)¶
四曰祿位以馭其士¶
　(夫廢置所以治之禄位所以待之治之者政也待之/者禮也徒治之以政而不待之以禮則將免而無耻)¶
　(故於廢置之後繼之以禄位以馭其士夫學以致其/道者士也在所崇養故以禄位馭之禄所以食之也)¶
　(位所以立之也祿不以無功而制位不以無徳而授/則天下日奮於有功而進於有徳此士之所事所以)¶
<pb:KR1d0005_WYG_001-13a>¶
　(惟禄位之從也若夫禄不論功位不議行/貪汚取富誣偽取貴則非所以馭其士也)¶
五曰賦貢以馭其用¶
　(夫廢置足以馭其吏禄位足以馭其士則政教立矣/政立所以富之富之然後賦貢可足故先禄位而賦)¶
　(貢次之夫以政取下謂之賦以職供上謂之貢上之/所用欲其不匱則當量入以為出故使其所用惟賦)¶
　(貢之從則斂不加於民而用足矣若夫征求無藝費/出無節奢或僣上儉或廢禮則非所以馭其用矣)¶
六曰禮俗以馭其民¶
　(夫賦貢出於政禮俗具於教政所以富之教所以穀/之書曰既富方穀故先賦貢而禮俗次之禮則上之)¶
　(所以制民俗則上之所以因民無以制民則政廢而/家殊俗無以因民則民偷而禮不行故馭民當以禮)¶
<pb:KR1d0005_WYG_001-13b>¶
　(俗而使民之所履惟禮俗之從而已若夫人自為禮/莫之統一家自為俗無所視效則非所以馭其民也)¶
七曰刑賞以馭其威¶
　(夫賦貢以馭其用者政也禮俗以馭其民者教也政/教立然後繼之以刑賞以刑賞為政教之末也刑以)¶
　(誅惡而作威賞以待善而作福威福並行而不偏廢/則為下者畏而愛之書所謂徳威惟畏此也苟任刑)¶
　(而無賞則人有怨心豈能使民聽服而畏哉此刑賞/所以能馭其威而使下之所畏惟刑賞之從也若夫)¶
　(刑以幸免賞以苟得慢公死黨/畏衆侮上則非所以馭其威也)¶
八曰田役以馭其衆¶
　(刑賞以馭其威威立矣然後衆為用故先刑賞而田/役次之田所以簡衆役所以任衆簡之有禮則能者)¶
<pb:KR1d0005_WYG_001-14a>¶
　(為之使而足以制變矣任之有義則有力者為之用/而可以舉事矣能者為之使有力者為之用凡以田)¶
　(役而已此田役所以能馭其衆而使衆之所㑹惟田/役之從也若夫富貲役貧豪强兼衆使之則怨作之)¶
　(則懼則非所以馭其衆然治莫大於天下/莫小於都鄙治都鄙如此則治天下可知)¶
以八柄詔王馭羣臣(柄兵/命反)¶
　(夫樸緻則為器操器而致用則為柄易曰謙徳之柄/葢人道惡盈而好謙則徳之用實操以謙傳曰禮義)¶
　(治國之柄盖上好禮義則人莫敢不敬莫敢不服則/治國之用實操以禮義爵祿廢置生殺予奪之八者)¶
　(王操之於此而羣臣為用於彼若器之有柄焉故曰/八柄賈山曰富貴人主之操柄其言亦本於此八柄)¶
　(操之在此則羣臣疾徐進退惟我之聽矣故曰馭羣/臣書曰惟辟作福惟辟作威威福非人臣所得與故)¶
<pb:KR1d0005_WYG_001-14b>¶
　(大宰以此詔王詔者以言告之而已然有言詔王有/言佐王有不言者葢六典治邦國事之大者大事王)¶
　(與冢宰共之故六典言佐王佐王則冢宰與有力焉/八柄馭羣臣之大權獨王之事也故言詔王詔王則)¶
　(冢宰有不與焉於八法則直言治官/府都鄙則小治大宰所得專之也)¶
一曰爵以馭其貴¶
　(資於尊而為人所奉者爵也故與尊爵之字同先王/制爵以待有徳徳有小大則爵有尊卑外之為邦君)¶
　(則有公侯伯子男内之為王臣則有公卿大夫士五/儀之命見於諸侯五等之命見於諸臣凡此類者皆)¶
　(王之所爵也天下之人苟有之則貴無之則賤非王/爵之則無貴也此所以馭其貴若夫人以私義自高)¶
　(而爵不足以貴之則失/所以馭其貴之道也)¶
<pb:KR1d0005_WYG_001-15a>¶
二曰祿以馭其富¶
　(别其功狀而報以利者祿也祿以待有功功有多寡/則祿有厚薄故司勲等其功則王功曰勲終於戰功)¶
　(曰多上自國君下至庶人有授之田有授之食或相/倍蓰或相什伯若此類者皆王之所祿也天下之人)¶
　(苟得之則富不得則不富非王祿之則無富也此祿/所以馭其富若人以私利自厚則失所以馭其富之)¶
　(道/也)¶
三曰予以馭其幸¶
　(先王之法以功然後制禄以徳然後詔爵非此族爵/祿之所不加故天下無幸民若夫其賢不足爵其功)¶
　(不足祿而以恩施者予也故謂之幸然其予出於聖/人之私恩而幸亦不可以為常襄子曰徳不純而福)¶
<pb:KR1d0005_WYG_001-15b>¶
　(祿並至謂之幸此予所以馭其幸然則非王予之則/無幸也若取予自恣不待王幸之而後予者失是矣)¶
四曰置以馭其行¶
　(苟錯諸地謂之置則不在所廢者皆在所置也先王/之於羣臣因其有功則置之然置之在位豈特使之)¶
　(有功而已哉又馭之使有行也夫在位之臣惟其無/行是以貪汚誣偽無所不至記曰大臣法小臣廉盖)¶
　(大臣有行則循然而不敢為非小臣有行則/廉潔而不謀利此置所以馭之使有行也)¶
五曰生以馭其福¶
　(管子曰擅生殺之謂王能利害之謂王盤庚曰矧予/制乃短長之命則人禀命而生雖本乎天而所以生)¶
　(之乃在乎君則此所謂生者王使之生也王使之生/則可以生而生者也列子曰可以生而生者天福也)¶
<pb:KR1d0005_WYG_001-16a>¶
　(洪範以壽居五褔之先則得生足以為福矣若夫生/殺自恣不待王福之而後生則失所以作之柄矣)¶
六曰奪以馭其貧¶
　(予則以私恩予之奪則以公義奪之凡有位之臣皆/受詔於天子雖小大尊卑之不等無以分之皆可為)¶
　(富非王奪之則無貧/矣此奪所以馭其貧)¶
七曰廢以馭其罪¶
　(不在所置則皆在所廢廢者使之無保其位也盖怠/者不患廢則有至於罪矣先王有廢以馭之使怠者)¶
　(患廢而被廢者不得至於罪此易所/謂小懲大戒也故曰廢以馭其罪)¶
八曰誅以馭其過¶
<pb:KR1d0005_WYG_001-16b>¶
　(誅者責而敎之從言者有敎告焉然後可以為誅也/從朱者朱含陽為徳聖人敷陽徳而為赦則含陽徳)¶
　(所以為誅誅之意為責而其事為殺大宰所謂誅者/殺也殺以馭其過則殺之使衆知懼而莫敢為過失)¶
　(也八柄與内史同而内史變誅為殺者盖誅言其意/殺言其事大宰大臣詔王馭羣臣者也當以道揆故)¶
　(言其意内史有司詔王治當守法而已故言其事誅/又訓責而知大宰所謂誅為殺者以内史見之也先)¶
　(主治刑常期於無刑罰常期於無罰故以過而廢所/以懲其小使被廢者以此大戒而不敢為罪以罪而)¶
　(誅所以治其大誅一人而千萬人懼使衆皆知莫敢/為小過刑罰清而民服者常以此也大宰八柄之序)¶
　(先慶賞而後刑威於慶賞則先重而後輕於刑威則/先輕而後重勸賞畏威之意至於内史則慶賞刑威)¶
　(雜而莫知其先後者主以法/守而不預其道揆之意也)¶
<pb:KR1d0005_WYG_001-17a>¶
以八統詔王馭萬民¶
　(馭羣臣者政也故曰柄柄者操此而彼為用也馭萬/民者敎也故曰統統者舉此而彼從焉易曰大哉乾)¶
　(元乃統天葢元氣也天形也乾以氣而統天之形故/其形之運動惟氣之從八統之馭萬民何以異此夫)¶
　(主者民之倡上者下之儀彼将聽倡而應視儀而動/王躬行於上而民從之於下若絲之係物為所統者)¶
　(充入焉故八統之法皆王所躬行而可以馭萬民傳/曰天子曰兆民諸侯曰萬民此曰萬民者葢合天下)¶
　(而言之則謂之兆民分一國而言之則謂/之萬民王之所馭畿内而已故曰萬民)¶
一曰親親¶
　(宗族兄弟天屬也以天屬者合之以天宜致親以親/之故先王惇之以恩叙之以禮合之以飲食同之以)¶
<pb:KR1d0005_WYG_001-17b>¶
　(福祿愛之所立則必先於此施之所行則必始於此/如是則親者無失其為親矣親親孝也仁也馭以親)¶
　(親則民莫遺其親故堯親/九族而黎民於變時雍)¶
二曰敬故¶
　(故舊朋友人屬也以人屬者合之以人易失於慢而/不敬先王於是以燕飲致其恩以賔射致其親久要)¶
　(而不忘無故而不棄所以敬之也則故者無失其為/故矣敬故仁也義也馭以敬故則人莫慢其故孔子)¶
　(曰故舊不遺則民不偷/民徳歸厚良有由哉)¶
三曰進賢¶
　(宜為人臣佑上而利下者賢也以徳則可久以業則/可大禮義由之以出政事由之以立朝廷待之而尊)¶
<pb:KR1d0005_WYG_001-18a>¶
　(民心之所願與宜使之在位故進之馭以進賢則民/知徳之不可不務故大司徒以賢制爵則民愼徳)¶
四曰使能¶
　(能有材藝者葢人之受性於天有所謂材性就其徳/性而充之則為賢就其材性而充之則為能賢則承)¶
　(之故進之在位能則庸之故使之在職馭以使能則/民知能之不可不勉故孟子曰尊賢使能俊傑在位)¶
五曰保庸¶
　(司勲曰民功曰庸莊子曰庸者用也用者通也葢施/於民者通其變而有常用之道故曰庸先王之於天)¶
　(下莫非為民也故六功皆以民功為主有庸而能保/則妨功害能之人不乘間投隙以肆其欺而英姿茂)¶
　(烈無蹈於擯棄之地此庸所以必保之也保者若保/赤子然左右而無使犯害矣馭以保庸則民知功實)¶
<pb:KR1d0005_WYG_001-18b>¶
　(之不可害而日奮於有功故大/司徒曰以庸制祿則民興功)¶
六曰尊貴¶
　(孟子曰天下有逹尊三而曰朝廷莫如爵則爵以馭/其貴而朝廷之所尊也萬物莫不尊道而貴徳先王)¶
　(以徳制爵則爵固貴矣未必尊也然有徳進則朝廷/尊而徳固有可尊之實先王因其實而致勸焉此貴)¶
　(者所以必尊之也葢以徳對道則道為尊而徳為貴/合而言之則徳出於道亦道之在我者也則有徳者)¶
　(豈特爵之使貴哉固在所尊矣馭以尊貴則民知爵/命之不可陵而小大各安其分孟子曰貴貴尊賢其)¶
　(義一也此曰進賢尊貴者葢貴貴者臣之於君也尊/賢者君之於臣也臣之於君賢有時而屈故曰貴貴)¶
　(君之於臣貴有時而不用故曰尊賢所以馭/萬民者獨言君之行事而已故曰進賢尊貴)¶
<pb:KR1d0005_WYG_001-19a>¶
七曰逹吏¶
　(治以致其事者吏也吏之於下有以賤事貴有以小/傅大而其志能常患於有所不逹故六計之法以廉)¶
　(善為先凡以逹之也有以逹之則其美發於外而不/窮於下尚安有莫知我勩之嗟者哉馭以逹吏則民)¶
　(知壅蔽之不可為而天下無屈致矣故/司冦以八辟麗邦治以有議勤之辟)¶
八曰禮賔¶
　(先王之制五禮而賔禮與居其一則賔者人治之大/在所禮矣故聘頫存問食享牢禮凡致於賔者其小)¶
　(大有度多寡有數燦然之文懽然之㤙見於相授接/之際者凡以禮之也馭以禮賔則氏知交際當以禮)¶
　(而侮慢僣瀆無自生矣八者之序則親親孝也仁也/敬故弟也義也是王之行也故一曰親親二曰敬故)¶
<pb:KR1d0005_WYG_001-19b>¶
　(行立然後可以施之政進賢使能保庸尊貴達吏禮/賔則有政存焉進賢使能然後有庸可保故三曰進)¶
　(賢四曰使能五曰保庸賢也能也庸也固在所尚然/爵亦天下之逹尊故六曰尊貴尊貴則抑賤而吏之)¶
　(志能嫌於不得逹故七曰逹吏自達吏以上皆/内治也禮賔則所以接外也故八統終於禮賔)¶
以九職任萬民¶
　(任者如人壬子然因其力之所能勝也自道之降而/麗於有形者未嘗無職故天職生覆地職形載聖職)¶
　(教化物職所宜先王因物之有宜而設為職内不拂不/其所性外不逆其所習因其力之所勝而不強其所)¶
　(能故曰任萬民夫善教得民心善政得民財非教無/以化之非政無以正之八統者教也九職者政也導)¶
　(之以教必齊之以政此九/職所以次於八統之後)¶
<pb:KR1d0005_WYG_001-20a>¶
一曰三農生九穀¶
　(農有山澤平地之三等故曰三農穀有黍稷稻粱秫苽/麻麥之别故曰九穀九穀生生不窮其種雖本於天然)¶
　(不能自生所以生之者實賴乎人故曰三農生九穀/然則播厥百穀實函斯活驛驛其逹有厭其傑厭厭)¶
　(其苖以至於實堅實好實穎實栗者非三農之所生/孰使之然哉不然帝命率育誕后稷之穡何以謂之)¶
　(有相/之道)¶
二曰園圃毓草木(圃布古反/毓古育字)¶
　(圃有樊蔽謂之園園有衆甫謂之圃即載師所謂場/圃任園地是也枝葉上出而下冪者謂之木蔓延而)¶
　(柔脆不能以自立者謂之草草木能自生而不/能相毓待園圃而後毓毓者順其性而養之也)¶
<pb:KR1d0005_WYG_001-20b>¶
三曰虞衡作山澤之材¶
　(山澤之官謂之虞川林之官謂之衡虞以度物之為/害衡以平多寡之政山澤皆虞而曰虞衡作山澤之)¶
　(材者山虞掌山林之政令則其政令施於林衡川衡之/掌廵川澤之禁令則其禁令施于澤虞矣虞衡山澤)¶
　(官而作山澤之材者民職也則此所謂虞衡言其地/之人而已舉官以明民亦與園圃藪牧之類舉地以)¶
　(明民同意作與詩所謂遐不作人之作同興而起之/之謂也葢先王於山澤之材非特順其自然之天性)¶
　(又從而加之栽培壅灌之人功使小以成小/大以成大各遂其生各適其用夫是謂之作)¶
四曰藪牧養蕃鳥獸(藪速苟反/蕃扶丸反)¶
　(澤草所生謂之藪一易再易之田可以放牧謂之牧/羽禽謂之鳥可狩而獲者謂之獸草木有生而無知)¶
<pb:KR1d0005_WYG_001-21a>¶
　(故待人而後能毓鳥獸有知則能相毓而不能自養/蕃故待藪牧而後養蕃養蕃者養之而使蕃也食之)¶
　(使充之謂養如草之盛而可蔽蕃謂之蕃葢交之以/道取之以時不麛不卵不殺胎不覆巢使之既生且)¶
　(悉既繁且殖有魚麗盛多之美而/無魚藻失性之譏此養蕃之效也)¶
五曰百工飭化八材(飭音/勑)¶
　(興事造業之謂工工具人器者也故攻木之工七攻/金之工六攻皮之工五設色之工五刮摩之工五摶)¶
　(埴之工二夫五材而加皮玉設色故曰八材八材雖/有自然之質必人功加焉然後可適用故待百工而)¶
　(飭化者飭而後化之致力以飭之謂之飭因形移易/謂之化如致力以飭木則化之而為舟車之屬致力)¶
　(以飭金則化之而為/鼎量之屬皆是也)¶
<pb:KR1d0005_WYG_001-21b>¶
六曰商賈阜通貨賄(賈音/古)¶
　(行曰商處曰賈化之以為利曰貨有之以為利曰賄/先王之於貨賄欲其有無相資多寡相濟故使之阜)¶
　(通阜通者阜之而後通也聚之使盈之謂阜遷此以/就彼之謂通貨賄不阜則其求為易竭故使之阜而)¶
　(後通與書所謂懋/遷有無化居同意)¶
七曰嬪婦化治絲枲¶
　(女之順化於人者謂之嬪嬪有夫者也女之執箕箒/以事人者謂之婦婦有姑者也書曰嬪於虞虞舜夫)¶
　(也故稱嬪春秋書伯姬來逆婦伯姬姑也故稱婦有/夫有姑則任之以職然則非嬪非婦則無職矣絲枲)¶
　(者女工之事故待嬪婦而後化治絲者繭之已繅者/也枲者麻之未緝者也化治者化而後治之也八材)¶
<pb:KR1d0005_WYG_001-22a>¶
　(謂之飭化始乎樸而終乎化化則器成而可以致功/矣故曰飭化絲枲之為物徒化之而不治則布帛無)¶
　(由而成化絲而治之以為帛化麻而治/之以為布故謂之化治各因其宜而已)¶
八曰臣妾聚斂疏材¶
　(男之賤𨽻者謂之臣女之賤𨽻者謂之妾聚者取於/衆之意斂者収於此之意疏材則百草根實之可食)¶
　(者委人所謂凡疏材是也故爾雅曰蔬不熟曰饉疏/材利之至微者待臣妾而後聚斂聚斂者聚而後斂)¶
　(之/也)¶
九曰閒民無常職轉移執事¶
　(自三農至臣妾八者皆有常職閒民則轉移執事而/已轉移執事非無職特無常職而已葢閒民八職所)¶
<pb:KR1d0005_WYG_001-22b>¶
　(待以成事也夫八者之職其事有時而用衆則轉移/執事以佐其力之不給固不可闕也此司徒所以謂)¶
　(之生材以八職之材待閒民而後生故也老子曰有/之以為利無之以為用則有常職以為利無常職以)¶
　(為用者實天理之自然/也閒民又安可廢哉)¶
以九賦斂財賄¶
　(斂財以給軍謂之賦則賦者斂財賄之名先王取民/有制有所謂賦貢征税者各因事以明其義故上以)¶
　(政取則曰賦下以職供則曰貢以正行之則曰征以/悦取之則曰税其名雖異其實則在於斂財賄也若)¶
　(貝之材謂之財有之以為利謂之賄謂之財賄與貨/賄異矣貨言化之以為利商賈之事也葢先王之所)¶
　(斂不特有之而已大宰所以均節有九式焉大府所/以頒則有式法焉而其所待各有所宜凡此所利皆)¶
<pb:KR1d0005_WYG_001-23a>¶
　(若貝之材矣故曰財賄九職所以任萬民而使之各/貢其所有閭師所謂任農以耕事貢九穀任圃以樹)¶
　(事貢草木之類是也九賦所以斂財賄而使之各任/其所能載師所謂以小都之田任縣地以大都之田)¶
　(任畺地之類是也大宰之職先言九職而後言九賦/九職則不言貢九貢則不言任者葢任民各以其職)¶
　(而後民富民富而後財賄可得/而斂此則大宰以道揆之意也)¶
一曰邦中之賦¶
　(邦中王所邑詩曰邦畿千里則合四郊甸削縣都而/言也此言邦中則以别四郊甸削縣都故也載師曰)¶
　(以㕓里任國中之地又曰園㕓二/十而一此則所謂邦中之賦也)¶
二曰四郊之賦¶
<pb:KR1d0005_WYG_001-23b>¶
　(郊之字以交從邑與邑交故也四郊者近郊逺郊是/也近郊五十里逺郊百里載師曰近郊十一逺郊二)¶
　(十而三此謂/四郊之賦)¶
三曰邦甸之賦¶
　(井田之法四井為邑四邑為丘四丘為甸甸方百里/田包於洫治田之法於是為備故天子親耕籍田而)¶
　(其官謂之甸師四郊之外謂之甸以田法正在是故/也載師以公邑之田任甸地則邦甸之賦於是乎出)¶
　(矣/)¶
四曰家削之賦¶
　(有國者所稱謂之國有家者所稱謂之家三百里之/地大夫所食之采邑祿而不世不得專其地有家而)¶
<pb:KR1d0005_WYG_001-24a>¶
　(已故謂之家比於縣地為削小故謂之削其賦載師/所謂以家邑之田任稍地其賦無過十二者是也)¶
五曰邦縣之賦¶
　(四百里之地謂之小都小都者下之所首而上之所/係故謂之縣縣之字從倒首以言所首在所下從係)¶
　(以言所係/在上故也)¶
六曰邦都之賦¶
　(五百里之地謂之大都者以衆邑為體又物所㑹之/地也故都之字從者從邑以衆邑為體故也大都之)¶
　(地即載師所謂畺地是也小都不謂之都而謂之縣/大都不謂之畺而謂之都互相備也葢言郊甸削縣)¶
　(則都為畺地可知言都則郊甸/削縣為鄉遂公邑家邑可知也)¶
<pb:KR1d0005_WYG_001-24b>¶
七曰關市之賦¶
　(關以征其貨之出入市以征其貨之所/在然則關市之賦出於商賈之民也)¶
八曰山澤之賦¶
　(先王之於山澤有虞以度其物有衡以平其政為之/厲以限其妄入為之禁以止其非法又各使其地之)¶
　(人守其財物則其/所取者宜有職矣)¶
九曰幣餘之賦¶
　(幣餘則職幣所謂斂官府都鄙與凡用邦財者之幣/振掌事者之餘財是也餘財邦物而謂之賦者既已)¶
　(給之於是振之以歸/之邦故亦謂之賦)¶
<pb:KR1d0005_WYG_001-25a>¶
　¶
　¶
　¶
　¶
　¶
　¶
　¶
　¶
<pb:KR1d0005_WYG_001-25b>¶
　¶
　¶
　¶
　¶
　¶
　¶
　¶
　周禮詳解卷一¶
