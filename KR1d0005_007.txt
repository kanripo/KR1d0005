# -*- mode: mandoku-view -*-
#+TITLE: 周禮詳解
#+DATE: 2015-09-23 09:37:21
#+PROPERTY: JUAN 7
<pb:KR1d0005_WYG_007-1a>¶
欽定四庫全書¶
　周禮詳解卷七¶
　　　　　　　　　　　　宋　王昭禹　撰¶
宫人掌王之六寢之修¶
　(宫者堂室奥阼之總名所圍不一而上下内外通為/一體人之身居於此焉故謂之宫宫官之屬有宫正)¶
　(宫伯而又有宫人者葢宫正掌王宫之戒令紏禁宫/伯掌王宫之士庻子凡在版者是其所掌及於宫中)¶
　(之官府次舍宿衛之事而宫人之所掌則不預焉止/於修治宫寝與凡共王勞䙝之事而已六寢者路寢)¶
　(一小寢五王朝有三寢有六者隂陽之義也三者陽/數之成六者隂數之中陽則動作出而與物交隂則)¶
<pb:KR1d0005_WYG_007-1b>¶
　(静息入而與物斂王者動則與陽同撰静則與隂同徳/故其朝寢内外其制如此宫人既掌王之六寢則必)¶
　(有所修修者所以治之也葢人臣以辨色而入朝人/君以日出而視朝退適路寢聼政使人視大夫大夫)¶
　(退然後適小寢釋服是路寢以治事小寢以時燕息/焉夫宫室之所處必貴修治之使至明潔然後可居)¶
　(猶心之所飬必貴修治之使至清明然/後神留處焉此所以掌六寢之脩也)¶
為其井匽除其不蠲去其惡臭(匽於建反/去起吕反)¶
　(井以受水潦匽豬霤下之池受畜水而流之者為其/井匽所以受水而通之溝渠也蠲不納汙可獨而已)¶
　(除其不蠲所以潔其寢處也莫非臭也蘭芷芬芳/臭之美也去其惡則積芬芳之氣以飬王之鼻也)¶
共王之沐浴凡寢中之事掃除執燭共鑪炭凡勞事四¶
<pb:KR1d0005_WYG_007-2a>¶
方之舍事亦如之¶
　(沐所以潔其首浴所以潔其身如是則膚受之塵垢/無所受也王之心彷徨乎塵垢之外而其身不離乎)¶
　(塵垢之内則道之體無乎不在也禮曰頭有瘡則沐/身有&KR0337;則浴王之沐浴非為瘡&KR0337;也鬯人凡王之齊)¶
　(事共其秬鬯凡以給王之沐浴故也若宫人共王沐/浴非適為齊而已宫人掌王之六寢之修則凡寢之)¶
　(事必有以兼治之沐浴所以兼治之掃除所以致潔/執燭所以為明共鑪炭則以陽禦隂也凡勞事則凡)¶
　(事之褻致力而為之者是也言凡則非一事矣四方/舍事則王適四方及㑹同所舍之事也王適四方亦)¶
　(必宫人從之者王之所舍亦有宫寢/之法所以事至尊不可有闕焉故也)¶
掌舍掌王之㑹同之舍設梐枑再重設車宫轅門(梐歩/禮反)¶
<pb:KR1d0005_WYG_007-2b>¶
　(枑戸故反/重直龍反)¶
　(時見曰㑹所以發四方之禁殷見曰同所以施天下/之政㑹同之禮王出郊為壇以行事故有舍焉梐枑)¶
　(行馬也以木為之若比土然則謂之梐交木為之則/謂之枑車宫則設車以為宫轅門則仰轅以為門先)¶
　(設梐枑再重於其外然後設車宫轅門於其内所以/營衛至尊也且王之於天下無非道者亦無非事者)¶
　(動則顯道以待事居則攝事以復道車宫王所居之/宫也車以利轉運而無窮道之譬也轅引車以行者)¶
　(也仰之則無事於行矣/無事於行所以復道也)¶
為壇壝宫棘門(壝唯/季反)¶
　(築土為壇於其中委壝土起堳埒為宫周其外而以/棘為門所以待合諸侯而命事必為壇者所以致其)¶
<pb:KR1d0005_WYG_007-3a>¶
　　(亶先王所以交神人者皆質實以垣壇效此焉合諸/侯豈若采菽之無信義哉必以棘為門者葢棘之為)¶
　　(木其華白義行之發也其實赤事功之就也束在外/所以待事也門者由之以出實以此示諸侯則於其)¶
　　(事上必致其義行為國必就其事功以待事欲其應/物而適當與朝士立左右九棘之位同焉儀禮諸侯)¶
　　(覲於天子為宫方三百歩四門壇十二尋此其制也/歩必三百取成數也尋必十二備天數也門必有四)¶
　　(所以通四方/而無壅也)¶
為帷宫設旌門¶
　　(以帷為宫設旌門所以待王之舍也宫必以帷者帷/維於旁所以安其身也然雖安而不忘慮患之思焉)¶
　　(門必以旌者所以表其静也然/雖静而能應必析而生之焉)¶
<pb:KR1d0005_WYG_007-3b>¶
無宫則共人門凡舍事則掌之¶
　(王依在車宫之中則以師為營衛而共人以為門也/人者仁也合而言之道也君子造次顛沛必於仁則)¶
　(王雖不在車宫之中未嘗不依於仁以致其道也書/曰人心惟危道心惟㣲人心者以人道為心也道心)¶
　(者以天道為心也王者體天道以處已用人道以應/物則共人門者凡以為徒於人而已今衛士之有行)¶
　(殆為是也凡此所為所設所共皆㑹同之事也為則/造作而後成設則陳而飾之而已無所為也共則共)¶
　(之而已無所設也凡舍事謂/凡所為所設所共皆掌之也)¶
幕人掌帷幕幄帟綬之事(幄烏學反帟/音亦綬音受)¶
　(帷維其旁幕定乎上幄則四合以象宫也帟則在上/以承塵也綬則為之組以係四物也幕人非特掌其)¶
<pb:KR1d0005_WYG_007-4a>¶
　(物又掌其事故曰掌帷幕幄帟綬之事鄭氏以為王/出宫則有是事以掌次攷之則王出宫有掌次掌其)¶
　(法以待張事幕人共張物而已所謂朝覲㑹同軍旅/田役祭祀共其帷幕幄帟綬是也然則幕人掌帷幕)¶
　(幄帟綬之事則正所謂/王在宫非出次之時也)¶
凡朝覲㑹同軍旅田役祭祀共其帷幕幄帟綬大喪共¶
帷幕帟綬三公及卿大夫之䘮共其帟¶
　(王出宫有掌次掌王次之法以待張事幕人則共帷/幕幄帟綬而已不掌其事也朝覲㑹同則共掌次以)¶
　(張大次小次之物軍旅田役則共掌次張幕設案設/帟之物也祭祀則共掌次以張大次小次重帟重案)¶
　(之物也大䘮在宫則用帷幕而出宫則張帟而已故也/幕人大䘮共帷幕帟綬而掌次凡喪王前張帟三重)¶
<pb:KR1d0005_WYG_007-4b>¶
　(三公以下之䘮則不在宫者也故共帟而已掌次所/謂孤卿大夫不重是也掌次言諸候再重而不言三)¶
　(公此有三公而無諸侯互相備也掌次有孤而此不/言孤則上言三公下言卿包孤於其中矣大䘮共帷)¶
　(幕帟綬而不共幄則王方宅䘮無事/於幄以帷幕帟綬共張䘮柩而已)¶
掌次掌王次之灋以待張事(張音/帳)¶
　(所托以居謂之舍所托以止謂之次雖相為用而用/各有所主王出郊以與諸侯㑹同則以舍為主故其)¶
　(官謂之掌舍王出宫以承祭祀以從師田則以次為/主故其官謂之掌次掌次所掌以王為主而其所待)¶
　(張事又各有廣狹小大丈尺之數存焉夫/是之謂法也故曰掌王次之法以待張事)¶
王大旅上帝則張氈案設皇邸¶
<pb:KR1d0005_WYG_007-5a>¶
　(有故而祭謂之旅大宗伯曰國有大故則旅上帝及/四望則大旅者以有大故㑹衆神而祭也旅之為言)¶
　(衆也陳也㑹衆神而陳其所遭之故焉旅之祭有言/大有不言大亦唯其時物而已其位在上應物而適)¶
　(當者謂之上帝周官有言昊天上帝者言五帝有言/上帝者葢昊天上帝者大神也五帝則五精之君也)¶
　(上帝則合五帝而言也有大故則合五帝而旅焉故/曰王大旅上帝案所據之案也邸托宿之邸也大旅)¶
　(上帝則掌舍為帷宫而掌次設宿次於宫中所謂皇/邸也於宿次之中則又張之氈焉案必以氈者掌皮)¶
　(曰共其毳毛為氈以待邦事盖氈之為物無經緯之/文無織組之功合衆物之自然而成體其成也柔而)¶
　(已邸必以皇者爾雅曰鸇鳯其雌凰葢鳯之為物體/備五色音中律吕知時而能羣然其衆也應而不倡)¶
　(為雌而已是皆鳯徳儀之象也大旅上帝非鳯徳也/則不足以格之故其所張設如此先言張氊案後言)¶
<pb:KR1d0005_WYG_007-5b>¶
　(設皇邸則邸之所象皇徳之體王所案而據也邸之/所象皇徳之用王所托而宿也有體然後有用先後)¶
　(之序固然矣老子曰惟天下之至柔為能騁天下之/至堅此皇徳之體所以一於柔而已又曰天地開闢)¶
　(能為雌乎此皇徳之用所以一於雌而已惟柔為能/勝剛惟雌為能召雄以此而旅上帝上帝為之降格)¶
　(固其/所也)¶
朝日祀五帝則張大次小次設重帟重案合諸侯亦如¶
之¶
　(朝日春分朝日於東門之外也王有朝日之禮猶諸/侯有相朝之法也祀五帝則王時祀帝於四郊者也)¶
　(先言朝日後言祀五帝則以所張設之象適足以朝/日而已於五帝猶有所未備也次則可止之所合帷)¶
<pb:KR1d0005_WYG_007-6a>¶
　(幕與幄而為之也大次所象大者之事未祭祀初往/所止之所也小次所象小者之事既祭退俟所止之)¶
　(所也重帟則設兩帟於上也重案則設重席於案也/重帟在上所尚以為芘道之象也重案於下所設以)¶
　(為據徳之象也夫志於道據於徳致其大以格神致/其小以事神此謂王者之禮也王之朝日祀五帝非)¶
　(致外王之禮則不足以致之故其所張設如此合諸/侯亦如之則以祭祀之禮以待諸侯衆賔猶承神焉)¶
　(所謂用/其至也)¶
師田則張幕設重帟重案諸侯朝覲㑹同則張大次小¶
次師田則張幕設案孤卿有邦事則張幕設案¶
　(師田則張幕而不張次者與衆偕作故也葢田則追/逐禽獸馳驅於山野之中無所次故詩曰王于興師)¶
<pb:KR1d0005_WYG_007-6b>¶
　(修我矛㦸與子偕作謂此也諸侯朝覲㑹同張大次/小次而不設帟與案者以其未能志於道據於徳也)¶
　(師田則張幕設案者謂諸侯從王有師田之事張幕/而設案也不設重案重帟以諸侯有君之徳而於道)¶
　(未至朝覲不設案而師田設案者朝覲禮也師田事/也諸侯之適然盛徳能御事而未能從容中禮故也)¶
　(孤卿有邦事謂孤卿以事從王或以王命出則張幕/設案也三孤二公𢎞化者也六卿分職以副三孤者)¶
　(也孤卿與諸侯同徳故其張/設同於諸侯師田之法也)¶
凡䘮王則張帟三重諸侯再重孤卿大夫不重¶
　(帟所以芘下而承塵者也帟之至於再至於三則塵/之不及而所芘者厚矣王者天下之所歸故三重諸)¶
　(侯一國之君故再重孤卿大夫臣/也卑也非特厭於王而已故不重)¶
<pb:KR1d0005_WYG_007-7a>¶
凡祭祀張其旅幕張尸次¶
　(旅幕則為公卿以下張大幕於祭祀之門外也旅之/為言衆也公卿大夫以下從王祭則其類非一故所)¶
　(張之幕謂之旅幕尸次則祭祀之尸更衣/之次也尸神象也王所敬事故亦張次焉)¶
射則張耦次掌凡邦之張事¶
　(耦俱升射者射人曰王以六耦射三侯葢天子大射/六耦在西郊賔射六耦在朝燕射三耦在寢皆有次)¶
　(以待之掌次則張之也夫射法諸侯以四耦大夫士/以三耦而王獨以六耦者所以備天數也天下之物)¶
　(唯神為無方則無耦然神堕二數則其應物亦未嘗/無耦焉又况射者所以明中否其可無耦乎自王而)¶
　(下耦數不同以尊卑而差之也掌凡邦之張事則在/宫張事自幕人共之而幕人所謂掌帷幕幄帟綬之)¶
<pb:KR1d0005_WYG_007-7b>¶
　(事正謂王在宫故也掌次所掌凡在邦而已則王凡/出宫皆掌次掌其張事也言邦則以别於在宫矣)¶
大府掌九貢九賦九功之貳以受其貨賄之入頒其貨¶
于受藏之府頒其賄于受用之府¶
　(大宰以九職任萬民以九賦歛財賄以九貢致邦國/之用九功則九職之功也大宰以任萬民故曰九職)¶
　(司㑹以令財用大府内府以受貨賄故曰九功何以/聚人曰財何以理財曰義先王以義理財其取之則)¶
　(有藝其掌之則有官其聚之則有所九貢取之於邦/國九賦取之於田野九功取之於萬民此取之藝也)¶
　(九貢九賦九功大宰總其貳大府又從而掌其貳司/㑹以令財用内府以受貨賄此掌之官也受其貨賄)¶
　(之入則有大府内府受藏之府則有職内之屬此聚/之之所也夫然則國用以充百志以成失財辟名者)¶
<pb:KR1d0005_WYG_007-8a>¶
　(無干於冡宰之誅長財善物者屢形於宰夫之詔矣/且大府者衆府之長其財物之入必先入於大府重)¶
　(其官以下大夫二人為之其屬自上士四人下士八/人之外又有主藏之府四人焉此其職所以受九貢)¶
　(九賦九功貨賄之入也既受其入矣然後頒其貨於/受藏之府頒其賄於受用之府化之之謂貨有之之)¶
　(謂賄頒其貨於受藏之府葢將以化之也故使受藏/之府藏之頒其賄於受用之府葢将以用之也故使)¶
　(受用之府有之受藏之府則若職内掌邦之賦入是/也受用之府則若職嵗掌邦之賦出是也書曰懋遷)¶
　(有無化居有者懋遷之所化/無者懋遷之使居亦是意也)¶
凡官府都鄙之吏及執事者受財用焉凡頒財以式灋¶
授之¶
<pb:KR1d0005_WYG_007-8b>¶
　(吏則治之致其事者也執事則執邦之事而有所營/造者也官府都鄙之吏與執事者皆受財用於大府)¶
　(故曰受財用焉言財用而不言貨賄者葢貨則化之/而已非若財之為利也賄則有之而已非若用之為)¶
　(義也若受藏之府藏之将以化之也故曰頒貨受用/之府有之将以用之也故曰頒賄是以此於治事之)¶
　(吏與夫執事以營造者謂之財用大槩如此凡頒財/以式法授者式則用財之式法則治財之法以式授)¶
　(之則使知所治如此則受財者知所以足用/長財善物而失財用物辟名者固無有矣)¶
關市之賦以待王之膳服邦中之賦以待賔客四郊之¶
賦以待稍秣家削之賦以待匪頒邦甸之賦以待工事¶
邦縣之賦以待幣帛邦都之賦以待祭祀山澤之賦以¶
<pb:KR1d0005_WYG_007-9a>¶
待䘮紀幣餘之賦以待賜予¶
　(大宰以九賦歛財賄以九式均節財用則九賦之財/所以待九式之用也故自關市至於山澤則皆所待)¶
　(之財也自膳服至於䘮紀則皆所費之用也以其財/待其用各有所宜故有以貨財之所聚有以物産之)¶
　(所多有以逺近之所便有以輕重之所宜有以餘財/而用之者有以逺物而致之者關市邦中則商旅所)¶
　(㑹共王膳服及賔客所湏百物珍異於是乎在故關/市之賦以待王之膳服邦中之賦以待賔客此以貨)¶
　(財之所聚也闗市邦中皆商旅所㑹而獨以闗市待/王之膳服則凶荒札䘮闗市無征而王於是時亦不)¶
　(舉而素服則賦之所宜各以其類也䘮紀所用葦蒲/蜃物茶葛木材之屬出於山澤為多故山澤之賦以)¶
　(待䘮紀此以物産之所多也四郊於國為近近者可/使輸重故四郊之賦以待稍秣邦縣於國為逺逺者)¶
<pb:KR1d0005_WYG_007-9b>¶
　(可使輸輕故邦縣之賦以待幣帛此以輕重之所宜/也邦都則其地尤逺而公卿王子弟所長也王於祭)¶
　(祀欲致逺物且獲親貴者之助故邦都之賦以待祭/祀此以其逺物而致之者也邦甸家削比四郊為逺)¶
　(比縣都為近匪頒工事則雜出逺近之物故家削之/賦以待匪頒邦甸之賦以待工事此以逺近之所便)¶
　(也賜予則用財之餘事故幣餘之賦以待賜予此以/餘財而用之也大府所待先後與九式所序不同則)¶
　(大府掌財用之官知以其職嚴於事王而已故以待/王之膳為先其餘則雜而無序與内史八柄莫知其)¶
　(先後同意九式所謂羞服凡羞服皆在是矣大府所/謂膳服則唯王膳服又其所謂膳則六牲而已羞不)¶
　(與焉九式所謂芻秣則非稍也大府所謂稍秣則有/稍而無芻九式所用則委人所歛是也九式言好用)¶
　(而此言賜予葢好用賜予皆私恩也賜予則指物而/言之好用則因其所好而用之則又廣於賜予矣大)¶
<pb:KR1d0005_WYG_007-10a>¶
　(宰均節財用凡邦用皆在焉大府以法守職於均節/之義有所不知故與大宰異也然此正九式之用財)¶
　(不言式而言待者葢大宰以道揆可以為天下式故/言式大府以法守以其財待所用而已故言待而不)¶
　(言式/也)¶
凡邦國之貢以待弔用凡萬民之貢以充府庫凡式貢¶
之餘財以共玩好之用(好呼/報反)¶
　(弔用則大宗伯所謂以弔禮哀禍灾是也違神為禍/天火為灾禍灾天神之所為故以䘮禮弔之其弔之)¶
　(則宜用其至必有物以致其誠故用邦國之貢焉邦/國以是而貢王而王因以是而恤其禍灾亦各以其)¶
　(類也府庫則若内府王府所藏之府庫也王以治民/為施民以飬王為報則充府庫宜以萬民之貢也府)¶
<pb:KR1d0005_WYG_007-10b>¶
　(庫之財雖萬民以養王為報而王豈擅之為已有哉/故㐫年飢嵗民苟不足則王亦散以賑民焉此君之)¶
　(倉廪實府庫充孟子所以有譏於鄒君也式謂九式/所用之餘財也貢謂九貢所用之餘財也玩好之用)¶
　(非事之急故以式貢之餘財以共玩好之用然待弔/用以邦國之貢而邦國之貢非特以待弔用充府庫)¶
　(以萬民之貢而萬民之貢非特以充府庫共玩好之/用以式貢之餘財而式貢之餘財非特以共玩好之)¶
　(用葢大府之藏凡邦之財用取具焉則其財葢得以/移用也由此推之則九賦之所待亦猶是矣於玩好)¶
　(之用言共者式貢之餘財以待邦之衆非特以/待玩好之用有玩好之用則於是共之而已)¶
凡邦之賦用取具焉嵗終則以貨賄之入出㑹之¶
　(賦用者以賦之所入而用之也取具者取足於大府/也孟子嘗謂無政事則財用不足然則賦用所以能)¶
<pb:KR1d0005_WYG_007-11a>¶
　(取具者以其政事而已所謂政者豈有他哉所待之/宜有常法所待之法有移用故所待之宜有常法則)¶
　(所以節用所待之法有移用則所以均財財均則用/節財均用節則所謂有政事而邦之賦用可以取具)¶
　(矣夫邦之賦用可以取具者以其量入以為出而已/故先言凡邦之財用取具焉而終之以嵗終則以貨)¶
　(賄之入出㑹之葢入以有藏出以給用一嵗之財用/入出皆有以㑹之則雖有奸吏無所施其偽矣先入)¶
　(而後出者以受/入為主故也)¶
玉府掌王之金玉玩好兵器凡良貨賄之藏(好呼報反/藏才浪反)¶
　(書曰明王慎徳四夷咸賔無有逺邇畢獻方物惟服/食噐用然則自服食噐用之外雖物之逺而難致者)¶
　(非所寳也雖貨之良而難得者非所貴也先王亦何嘗/容心於此哉然而治萬變裁萬物飬萬民兼制天下)¶
<pb:KR1d0005_WYG_007-11b>¶
　(為莫若仁人之盛故四海之内共利之之為恱共給/之之為安凡人情之所愛樂者莫不畢獻於上以足)¶
　(其燕私玩好之欲先王吉凶與民同患凡人之所貴/者吾亦貴焉人之所寳者吾亦寳焉此玉府之職所)¶
　(由立也金玉皆物之貴而人之所寳獨以玉名府以/玉能交三靈而通之噐寳之至重故也金隂精之純)¶
　(能化而不變玉陽精之純堅剛而不變玉為寳之重/而金次之此玉府之所掌所以獨先於金玉也然玉)¶
　(之為寳雖重於金而金之利用又廣於玉此所以言/金者常先於玉也玩則可玩恱之物好則可樂好之)¶
　(物兵則若兊之戈和之弓垂之竹矢之屬也噐則赤/刀𢎞璧琬琰之屬也良貨賄則其質出於自然而美)¶
　(者也若此屬皆玉府所藏/以足王燕私玩好之欲也)¶
共王之服玉佩玉珠玉¶
<pb:KR1d0005_WYG_007-12a>¶
　(考工記玉人之事大圭長三尺天子服之服玉則大/圭之屬是也佩玉則珩璜瑀之屬是也珠玉則珠也)¶
　(玉也凡以共王之用者夫大圭杼上終葵首杼上則/法天之用而有為也終葵首則法天之體而無為也)¶
　(其有為未始不出於無為之象也故天子服之則被/之於身猶道之無不被也珩以平質揭其上璜以半)¶
　(璧繫其中瑀則瑀瑀然在前琚琚然在後凡此皆徳/之象故天子佩之佩之則佐之於身徳可佐於道)¶
王齊則共食玉¶
　(齊則致一以格神也必精明之至然後可以交於神/明惟精之至為可以交乎神惟明之至為可以交乎)¶
　(明玉者陽精之純可以助精明之飬也故玉府齊則/共王食其食之葢有法矣昔北齊李預常得食法采)¶
　(而食之及其死也形不壊而無/穢氣則食玉之所飬可知矣)¶
<pb:KR1d0005_WYG_007-12b>¶
大䘮共含玉復衣裳角枕角柶(含戸暗反/枕之鴆反)¶
　(含玉則致玉於死者不忍虚其口也復衣裳招魂盡/變之道也角枕則以之枕尸角柶則以之楔齒以角)¶
　(枕則不欲致死之意所以惡不仁也以角柶則不欲/致生之意所以惡不智也夏采以冕服復於太祖冕)¶
　(服則司服之所掌而玉府言共復衣/裳者冕服掌於司服而藏於玉府也)¶
掌王之燕衣服衽席牀第凡褻器(衽而鴆反/第側美反)¶
　(燕衣服非禮物法服之正也王燕私所服早暮之所/共故玉府掌之而不掌於司服也記曰請席何鄉請)¶
　(衽何趾衽則以寢席則以坐牀第牀簀也褻噐私褻/所用之噐也凡此皆給王之用故亦使玉府掌之)¶
若合諸侯則共珠盤玉敦(敦音/對)¶
<pb:KR1d0005_WYG_007-13a>¶
　(盟必割牛耳取血将以㰱之牛耳以示聼順也血則/告豳之物求信之由中也珠盤玉敦葢㰱血之噐珠)¶
　(盤所以盛牛耳玉敦所以盛血飾盤以珠飾敦必以/玉者珠隂精之所化玉陽精之所生以隂陽之精物)¶
　(為噐示其徳之精一而不二也又使掌玉生服死含/者共焉示其徳之死生無變也以此示諸侯是為信)¶
　(之至/也)¶
凡王之獻金玉兵器文織良貨賄之物受而藏之(織音/志)¶
　(致物於所尊曰獻内府言四方之幣獻者諸侯有獻/於天子也此言凡王之獻謂王有獻於賔客也文織)¶
　(則與書所謂厥篚織文同盖帛之有文出於織而成/之故曰文織金玉兵噐文織與夫良貨賄之物皆物)¶
　(之美而可用以為獻者故玉府受而藏之以待/用也受謂受於作治之工而藏於玉府者也)¶
<pb:KR1d0005_WYG_007-13b>¶
凡王之好賜共其貨賄(好呼/報反)¶
　(好賜謂好用賜予也大宰有好用之式大府謂幣餘/之賦以待賜予玉府又共好賜之貨賄財所以聚人)¶
　(也王者之財不吝與衆同此臣民所以懐之也故雖/玉府之所充皆物之美者王之好賜亦於是而共焉)¶
　(玉府既言凡王之好賜共其貨賄内府又言凡王及/冢宰好賜予則共之者凡王以玉府所受好賜則玉)¶
　(府共之凡王以内府所/受好賜則内府共之)¶
内府掌受九貢九賦九功之貨賄良兵良器以待邦之¶
大用¶
　(内府所藏之財物以待邦之大用而其財物則藏之/於内故名官曰内府言内所以别外也九貢九賦九)¶
<pb:KR1d0005_WYG_007-14a>¶
　(功之貨賄其正掌於大宰而小宰之所執大府之所/掌皆其貳也内府不掌其貳而獨受其貨賄則受於)¶
　(大府故也盖大府頒其貨於受藏之府而内府職内/皆受藏之府焉其言良兵良噐則受之於玉府何以)¶
　(知其然葢玉府掌王之玩好兵噐則其兵噐皆天下/之至精者也故凡良兵良噐必自玉府揀選其非玉)¶
　(府所藏者則内府受而藏之謂之良兵良噐亦天質/之美者焉其受貨賄於大府受兵噐於玉府非國之)¶
　(經用乃以待邦之大用大用者大事所用也葢天下/雖安治而不能無危亂之變者非財無以濟用苟不)¶
　(為豫備之一旦大故生於所遭大事起於所作将何/以制倉卒之變乎先王思患而豫防之於無事之時)¶
　(而常為有事之備於無故之際而常為有故之計此/内府之貨賄兵噐所以豫積而有待也葢貨賄以待)¶
　(費出之用良兵以待武衛之用良噐以待賜/予之用先王所以待邦之大用不其悉歟)¶
<pb:KR1d0005_WYG_007-14b>¶
凡四方之幣獻之金玉齒革兵器凡良貨賄入焉¶
　(四方賔客合幣以獻王則謂之幣獻若大宰大朝覲/㑹同贊玉獻是也幣獻之物入於内府則王所受非)¶
　(以為己私利特以待邦之大用矣王府内府皆言良/貨賄則貨賄之良者有出於作治而得者有出於幣)¶
　(獻而得者玉府之所藏以待王燕私之用内/府之所藏則以待邦之大用此其所以異也)¶
凡適四方使者共其所受之物而奉之¶
　(凡適四方使者則王遣使於四方諸侯之國也所受/之物則王所以遺諸侯者内府則共其物而奉其事)¶
　(故曰共其所受之物而奉之四方之幣獻既入於内/府故王所以遺諸侯者亦取足於是焉此施報之禮)¶
　(也/)¶
<pb:KR1d0005_WYG_007-15a>¶
凡王及冡宰之好賜予則共之¶
　(冡宰佐王治邦國凡四方賔客之小治得以專待之/其職位甚尊而王有以優異之故其所善亦得以内)¶
　(府之財物而致其私恩焉冢宰所與有不可以言賜/者故謂之好賜予葢以財物錫人謂之賜尊者之事)¶
　(也予則有通物之意冡宰雖大臣而於王必有/所厭故也若玉府獨共王故言好賜而不言予)¶
外府掌邦布之入出以共百物而待邦之用凡有灋者¶
　(布泉也或謂之錢以其鑄金而為之則曰錢以其利/出於一孔則曰泉以其散布於上下則曰布錢言其)¶
　(質也泉言其聚也布言其用也其實則一物而已傳/曰原於泉布於布化於貨制於刀又或謂之刀者言)¶
　(其制而用之以為利也又或謂之貨者以其化而通/之以為利也古者寳龜而貨貝所以交易者唯貝而)¶
<pb:KR1d0005_WYG_007-15b>¶
　(已至太公立九府圜法始用錢以代貝此邦布所以/掌於外府也掌邦布之入謂自外而入藏於外府也)¶
　(掌邦布之出謂出其所藏以給用也以共百物謂凡/有所造為貿易皆共其布於外府也謂而待邦之用)¶
　(凡有法者葢布所以權物而通之其所待者皆經用/也非經用則有不給故曰凡有法者若内府以待邦)¶
　(之大用則大故大事所用/非經用也不可謂之有法)¶
共王及后世子之衣服之用¶
　(衣服之制葢有常數亦必資於布而後成必使外府/共用者以外府所待邦用皆有法欲王及后世子非)¶
　(法弗服也葢法所以明分分苟不明則卑或得以踰/尊賤或得以擬貴服靡於人莫之或正矣夫上者下)¶
　(之儀則王及后世子衣服豈可以非法也唯王后世/子既相與身先以為天下率而大司徒又以本俗同)¶
<pb:KR1d0005_WYG_007-16a>¶
　(其衣服則先王所以謹衣服之制可謂/嚴矣彼革制度衣服者尚何容於時哉)¶
凡祭祀賔客䘮紀㑹同軍旅共其財用之弊齎賜予之¶
財用(齎音/咨)¶
　(弊謂共以為禮弊齎謂共以行齎祭祀賔客䘮紀㑹/同軍旅或資邦布以為禮弊或資邦布以為行齎皆)¶
　(外府所共也賜予則王及冡宰之賜予也不言其人/則以内府見之也玉府内府既共賜予而外府又共)¶
　(之者葢玉府内府所共者貨賄之賜予也外/府所共者邦布之賜予也唯上之所用而已)¶
凡邦之小用皆受焉嵗則㑹唯王及后之服不㑹¶
　(内府所藏以待邦之大用故小用皆受於外府葢内/府所藏者皆貨賄兵噐之屬可以待大用而已若外)¶
<pb:KR1d0005_WYG_007-16b>¶
　(府所掌者邦布可以權百物而通也故小用皆取給於/此然外府待邦之用凡有法者則小用亦皆有法故)¶
　(也王與后服不㑹則至尊不可以有司法數拘也世/子則防其以奢侈而亂法驕佚而敗禮不可以無㑹)¶
　(矣與酒正惟王及/后之飲不㑹同意)¶
司㑹掌邦之六典八灋八則之貳以逆邦國都鄙官府¶
之治(㑹古/外反)¶
　(㑹者一嵗功事財用之計也治之事日有成月有要/嵗有㑹而王省惟嵗則歳㑹王之所治而有司之所)¶
　(司此司㑹之職所以立也六典八法八則之書大宰法/與大史作而立之也故大宰曰掌建邦之六典以八)¶
　(治官府以八則治都鄙大史亦曰掌建邦之六典以/逆邦國之治掌法以逆官府之治掌則以逆都鄙之)¶
<pb:KR1d0005_WYG_007-17a>¶
　(治此皆作而立之也乃獨於六典言建則舉大以知/小故也司書則正掌其書者也故司書曰掌邦之六)¶
　(典八法八則小宰司㑹則副掌其書者也故小宰司/㑹皆曰掌六典八法八則之貳以逆邦國都鄙官府)¶
　(之治逆謂有所治正也有所治正則逆之矣所治在/大史則大史之所逆也所治在小宰則小宰之所逆)¶
　(也非大史司㑹小宰之所逆然後大宰以典法則待/之六典所以治邦國六典之貳所以逆邦國之治也)¶
　(八則所以治都鄙掌八則之貳所以逆都鄙之治也/八法所以治官府掌八法之貳所以逆官府之治也)¶
　(典法則之貳所以貳大宰也故其序以大宰所治為/先後邦國都鄙官府之治則大宰之所待者也故其)¶
　(序以大宰之/所待為先後)¶
以九貢之灋致邦國之財用以九賦之灋令田野之財¶
<pb:KR1d0005_WYG_007-17b>¶
用以九功之灋令民職之財用以九式之灋均節邦之¶
財用¶
　(大宰以九貢致邦國之用則此所謂以九貢之法致/邦國之財用也大宰言用而此言財用則大宰之所)¶
　(致主於散而已司㑹則又欲聚其財以為利也大宰/以九賦歛財賄則此所謂以九賦之法令田野之財)¶
　(用也大宰言財賄而此言財用則大宰之歛主於有/之而已司㑹則又欲散之以為用也大宰以九職任)¶
　(萬民則此所謂以九功之法令民職之財用也大宰/言職而此言功則大宰所主者有生財之道而司㑹)¶
　(則責其成功而已致則自彼及此之辭令則有使之/道大宰於九賦言歛於九職不言歛而此皆言令者)¶
　(葢或歛或不歛大宰以道揆之事也司㑹法守之官/則欲善其法以使之而已大宰以九式均節財用則)¶
<pb:KR1d0005_WYG_007-18a>¶
　(此所謂以九式之法均節財用也大宰言財用而已/此言邦之財用則大宰均節及於邦國萬民而司㑹)¶
　(均節則邦之財用而已/凡此皆道揆法守之辨)¶
掌國之官府郊野縣都之百物財用凡在書契版圖者¶
之貳以逆羣吏之治而聼其㑹計¶
　(城外曰郊謂四郊也郊外曰野謂甸削也縣則四百/里之縣都則五百里之都凡官府郊野縣都百物皆)¶
　(資財用以成欲知多寡實偽故司㑹皆掌之而通計/其數也書則簡牘契則要書也版則邦中之版圖則)¶
　(土地之圖欲知財用出入之縂數故掌其書契欲知/夫家山林川澤所入之財數故掌其版圖凡書皆掌)¶
　(於司書司書又掌邦中之版土地之圖則書契版圖/司書掌其正司㑹掌其副也故曰凡在書契版圖以)¶
<pb:KR1d0005_WYG_007-18b>¶
　(逆之矣而又聼其㑹計之書焉㑹謂嵗㑹計謂月要/日成書契版圖掌之於此嵗㑹月要日成則録之於)¶
　(彼以此所掌稽彼所録則財用之多寡羣吏之實偽/昭然若辨白黒若數一二又安有黯闇不明之患哉)¶
以參互攷日成以月要攷月成以歳㑹攷嵗成¶
　(以三攷之為參以兩攷之為互以職内攷其入以職/嵗攷其出以職幣攷其餘是所謂參也以職内及㑹)¶
　(以逆職嵗以職嵗以式法賛逆㑹是所謂互也日月/嵗者天也因日月嵗而有成者人也然則人之成事)¶
　(皆本乎在天之成理故皆謂之成日成之事少故以/職之相參相互者攷之也月成則其事多於日成故)¶
　(以月要攷之嵗成則其事多於月成故以嵗㑹攷之百/書曰王省惟嵗卿士惟月師尹惟日嵗月日時無易)¶
　(穀用成乂用明俊民用章家用平康然則上下之治有/不辨多寡之計有不㑹則不足以有為於天下矣此)¶
<pb:KR1d0005_WYG_007-19a>¶
　(司㑹所以/攷其詳也)¶
以周知四國之治以詔王及冡宰廢置¶
　(不知吏治之實則功過有不明不知功過之狀則勸/沮有不行欲明吏之功過實在乎周知四國之治也)¶
　(欲申上之勸沮實在乎詔王及冡宰廢置也四國四/方之國司㑹逆邦國都鄙羣吏之治而聼其㑹計又)¶
　(攷其嵗月日成則四國之治可周知也然後以其功/過詔王及冡宰廢置廢當其過則天下知所沮置當)¶
　(其功則天下知所勸夫大宰嵗終則詔王廢置而司/㑹又詔王及冡宰廢置者王聼四方之治而大宰佐)¶
　(王以其職則廢置不可以不詔王冢宰聼邦之小治/而司㑹佐冢宰以其職則廢置不可以不詔冡宰王)¶
　(之廢置則以其道冡宰之廢置則以其法道/與法相為治此冡宰所以亦預廢置之事)¶
<pb:KR1d0005_WYG_007-19b>¶
司書掌邦之六典八法八則九職九正九事邦中之版¶
土地之圖以周知入出百物以叙其財受其幣使入于¶
職幣(正音/征)¶
　(夫體天下之物述天下之事者莫大乎書書則載之/簡冊而司書之所掌也六典八法八則九職九正九)¶
　(事邦中之版土地之圖莫不以書而後存故司書皆/掌之六典八法八則大宰大史之所建小宰司㑹則)¶
　(掌其副貳之書司書則正掌其書者也九職則大宰/所以任萬民是也九正則九職之貢也九事則九職)¶
　(之事也農貢九穀工貢噐物此九職之貢也農則任/耕事工則任飭材事此九職之事也與酒誥有正有)¶
　(事同意司書于三嵗則大計羣吏之治以知民財器/械田野夫家六畜之数故也掌九正九事則以凡稅)¶
<pb:KR1d0005_WYG_007-20a>¶
　(歛掌事者受法焉凡邦治攷焉故也邦中之版則邑/都之内籍民數之版也土地之圖則十有二土五地)¶
　(之圖也司書掌邦中之版則以知夫家之數故也掌/土地之圖則以知山林川澤之數故也雖然司書之)¶
　(所掌非適此而已葢八法以治官府而八則以治都/鄙至於正事版圖又通於百物財幣則以周知入出)¶
　(百物以叙其財受其幣使入於職幣者司書之所掌/也百物或入而藏或出而用皆有以周知之然後足)¶
　(以叙其財受其幣叙其財則次序掌事者之財以知/其所餘受其幣則受官府都鄙凡用邦財為數者之)¶
　(幣所餘及幣以入於職幣則以職幣振掌事者之餘/財歛凡用邦財者之幣故也司㑹掌凡在書契版圖)¶
　(者之貳而此掌邦中之版土地之圖/則司書掌其正而司㑹掌其貳故也)¶
凡上之用財用必攷于司㑹¶
<pb:KR1d0005_WYG_007-20b>¶
　(王者享四海之富備萬物之奉歛散予奪一制於已/則其用財也雖不可以有司法數拘然亦不可不為)¶
　(之計多寡所以防有司之奸偽也司㑹正掌㑹計之/官則凡財用多寡之數必皆備於司㑹司書則從而)¶
　(攷之如是則上之用財皆得以周知其/數雖有貪汙之吏亦無所施其奸矣)¶
三歳則大計羣吏之治以知民之財器械之數以知田¶
野夫家六畜之數以知山林川澤之數以逆羣吏之徴¶
令(械戸/戒反)¶
　(大宰於一嵗之終則受百官之嵗㑹司㑹又以嵗㑹/攷嵗成則功事財用之計每嵗固有之矣至扵三嵗)¶
　(則又通而計焉其事為最詳故謂之大計大宰於三/嵗大計羣吏之治而誅賞之則此所謂大計羣吏之)¶
<pb:KR1d0005_WYG_007-21a>¶
　(治者亦以賛成大宰之事而已葢司書正掌㑹計之/書以此佐大宰攷其所治民財噐械之數孰備孰乏)¶
　(田野夫家六畜之數山林川澤之數孰治孰廢孰登/孰耗夫數之偹之治廢登耗既已周知羣吏之徴令)¶
　(有當否知其有當否然後可得而治正也故以逆羣/吏之徵令天生時地生財人者因天時以治地財苟)¶
　(其生之者寡食之者衆為之者緩用之者疾将何以應/無窮之用哉其蚤正素治之葢亦有本矣古者措國)¶
　(於不傾之地積於不涸之倉藏於不竭之府豈非用/此道歟葢措國於不傾之地則民財噐械之數不可)¶
　(以不備積於不涸之倉則田野夫家六畜之數不可/不登藏於不竭之府則山林川澤之數不可以不治)¶
　(然則成周之時其財非特可以足經國之費加之以/不庭不虞之故民不加歛而國無乏事者以司書治)¶
　(正之法素/行故也)¶
<pb:KR1d0005_WYG_007-21b>¶
凡稅歛掌事者受法焉及事成則入要貳焉凡邦治攷¶
焉¶
　(以恱取之謂之稅使衆聚焉謂之歛凡稅歛則非特/貢賦所出而已小司徒曰以任地事而令貢賦凡稅)¶
　(歛之事則稅歛之事有在貢賦之外矣司書掌九正/九事則稅歛之事有法存焉凡掌稅歛之事則受法)¶
　(於司書矣不唯受法而已凡事成則又入要貳焉要/貳者物數之要要書之貳也使入要貳於司書則以)¶
　(知稅歛之多寡故也凡邦治謂凡治於邦者司書則/蚤正其書以待來攷也葢六典八法八則九職九正)¶
　(九事邦中之版土地之圖其書皆藏於司書則司書/無所不掌矣是以邦治無小大詳畧皆攷於司書)¶
職内掌邦之賦入辨其財用之物而執其總以貳官府¶
<pb:KR1d0005_WYG_007-22a>¶
都鄙之財入之數以逆邦國之賦用¶
　(設官之名有謂之典有謂之職典言其有常道之存/也尊而重之故穪典焉若典祀典命典瑞之属是也)¶
　(職言其有任法之所寓也聼而治之故稱職焉若職/内職嵗職幣之属是也内也者所以受藏之以其掌)¶
　(邦之賦入故名官曰職内掌邦之賦入則九賦所入/之財職内掌受而藏之也辨其財用之物者物以色)¶
　(之財用不一則其物色亦異不可以不辨之也兼言/財用者財有聚意用有散意職内雖受藏之府而藏)¶
　(之亦有聚散之别所以辨其物者謂此也執其總者/執邦賦之總葢一而定之謂之總若絲之總物然也)¶
　(夫司掌官法以治目所總者一日之數故謂之目師/掌官成以治凡所總者一旬之數故謂之凡職内掌)¶
　(賦入之總數此所以異也以貳官府都鄙之財入之/數者大府曰凡官府都鄙之吏及執事者受財用焉)¶
<pb:KR1d0005_WYG_007-22b>¶
　(盖官府都鄙之吏有受財用於大府是以大府之財/用入於都鄙官府職内則掌其副貳之書也以逆邦)¶
　(國之賦用者邦國指諸侯而言之也夫諸侯之君分封/土惟三而所入之賦當量入為出烈文嘗戒之以無)¶
　(靡于爾邦則專利傷財者皆法之所禁此職内所以/因而治正之也小司徒曰三年則大比及大比則受)¶
　(邦國之比要謂之比要凡邦國財用之數皆具於此/矣職内以貳官府都鄙之財入之數則以王國財用)¶
　(之數而治正諸侯賦用之數也王國所用之數宜多/邦國所用之數宜寡以其所多而治正其所寡則諸)¶
　(侯亦安敢有以封而專利以靡而/傷財者哉先王之法於是善矣)¶
凡受財者受其貳令而書之及㑹以逆職歳與官府財¶
用之出而叙其財以待邦之移用¶
<pb:KR1d0005_WYG_007-23a>¶
　(凡受財者謂受財於職内以給用者受其貳令而書/之謂書其副寫之令而籍之也及㑹以逆職嵗與官)¶
　(府財用之出者職嵗掌賦出者也官府財用之出謂/官府之吏出財以給用也職内以貳官府都鄙之財)¶
　(入之數凡受財者受其貳令而書之故嵗終而㑹則/以逆職嵗與官府財用之出入言官府而不言都鄙)¶
　(則治都鄙為畧而不及官府之詳故不言也叙其財/待邦之移用則理其財使各有序而不紊然後其財)¶
　(之有餘可得而知其數則移此之有餘以補彼之不/足是之謂移用先王於財有常用有移用常用者法)¶
　(之經移用者法之權大府曰凡邦之賦用取具焉此/曰待邦之移用則所以互相備也大府所以能取具)¶
　(者以其有移用之法也職内所以能待邦之移用者/以能叙其財也然則移用之法豈特見於財而遂師)¶
　(又移用其民以救其時事則先/王之法亦貴乎變通以盡利矣)¶
<pb:KR1d0005_WYG_007-23b>¶
職歳掌邦之賦出以貳官府都鄙之財出賜之數以待¶
㑹計而攷之¶
　(夫利之所在奸偽存焉於利見金者或肆而為貪見/利忘義者或至於為盗先王豫窒其原以謂一嵗之)¶
　(間其與事為禮無非資財以為用故其出入則有數/其計録則有書自大府而下其掌治者固非一人又)¶
　(有職嵗者總計一嵗財出之數以待嵗終之攷校其詳/畧周宻至於如此雖奸偽之吏無所肆其貪盗之非)¶
　(矣職嵗為受藏之府故掌邦之賦出凡官府都鄙之/財或出以給用或出以賜予皆有數有貳焉故曰以)¶
　(貳官府都鄙之財出賜之數其所貳財數之書則以/備嵗終㑹計而攷之故也葢有數以計其財有書以)¶
　(貳其數則財用之多寡費/出之當否可攷而知矣)¶
<pb:KR1d0005_WYG_007-24a>¶
凡官府都鄙羣吏之出財用受式灋於職歳凡上之賜¶
予以叙與職幣授之及㑹以式灋贊逆㑹¶
　(官府都鄙羣吏出財用其費用皆有數其營造皆有/制欲使知所用故受式於職嵗欲使知所治故受法)¶
　(於職嵗與大府凡頒財以式法授之相為先後焉幣/餘之賦以待賜予職幣掌幣餘之官也故賜予則以)¶
　(叙與職幣授之必以叙授者葢賜予者上之私恩也/叙者先後之倫也私恩所以為仁先後之倫所以為)¶
　(禮明私恩之仁未嘗妄施焉必有禮以節之矣然則/上之賜予亦安可以苟得哉嵗㑹掌於大宰其書則)¶
　(掌於司㑹職内及㑹以逆職嵗與官府財用之出則/職嵗賛逆㑹者凡與職内同賛司㑹而已先王經天)¶
　(下之政莫重於理財凡有所用必有其人凡有所治/必有其法故凡頒財大府以式法授之凡羣吏之出)¶
<pb:KR1d0005_WYG_007-24b>¶
　(財用必授式法於職嵗及㑹職嵗亦以式法賛逆㑹/也不㑹而以式賛逆㑹則財數多寡費用之當否皆)¶
　(得以式法而治正之則吏之用/財者又孰敢違其經制者哉)¶
職幣掌式灋以斂官府都鄙與凡用邦財者之幣振掌¶
事者之餘財皆辨其物而奠其録以書楬之以詔上之¶
小用賜予(楬其/列反)¶
　(此官掌式法以歛官府都鄙與凡用邦財者之幣所/以有職幣之名也凡官府都鄙與用財以為禮者皆)¶
　(有式法則其所得之幣亦有常制葢我以禮施焉彼/以幣報之所報之厚薄凡以稱其所施而已此所以)¶
　(歛官府都鄙與凡用邦財者之幣必以式法也振者/以時舉之也掌事者之餘財必以時舉之以其既出)¶
<pb:KR1d0005_WYG_007-25a>¶
　(以給用恐積乆則或遺忘故也於幣言歛於餘財言/振亦互相足也皆辨其物則色以别之防其或以賤)¶
　(貿貴也而奠其録則定其數焉防其或以多為寡也/以書楬之則明言而表之也幣餘之賦以待賜予以)¶
　(賜予用財之餘事故也然賜予亦非獨取於幣餘而/已葢賜予之物或共於外府内府或取於典絲典枲)¶
　(以幣餘之類寡或不足以給其/用故以詔上之小用賜予而已)¶
歳終則㑹其出凡邦之㑹事以式灋賛之¶
　(幣餘之賦所以給用者雖止於小用賜予然亦不可/不計其所用之數歳終則㑹其出凡以謹其用而防)¶
　(之是凡邦之㑹事以式法賛之亦以賛㑹故也與職/嵗以式法賛逆㑹同意然逆則有所治正而職幣則)¶
　(無與於治正之事以式法賛其㑹而已故不言逆謂/之凡邦之㑹事則非止其職之所掌之事也凡官府)¶
<pb:KR1d0005_WYG_007-25b>¶
　(之吏歳終㑹計財用之/事職幣以式法賛焉)¶
　¶
　¶
　¶
　¶
　¶
　¶
　周禮詳解卷七¶

