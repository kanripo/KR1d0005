# -*- mode: mandoku-view -*-
#+TITLE: 周禮詳解
#+DATE: 2015-09-23 09:37:21
#+PROPERTY: JUAN 20
<pb:KR1d0005_WYG_020-1a>¶
欽定四庫全書¶
　周禮詳解卷二十¶
　　　　　　　　　　　　宋　王昭禹　撰¶
世婦掌女宫之&KR0043;戒及祭祀比其具詔王后之禮事帥¶
六宫之人共齍盛相外内宗之禮事大賔客之饗食亦¶
如之大喪比外内命婦之朝莫哭不敬者而苛罰之凡¶
王后有&KR0596;事於婦人則詔相凡内事有達於外官者世¶
婦掌之(比本又作庇匹氏反/莫音暮相息亮反)¶
<pb:KR1d0005_WYG_020-1b>¶
　(世婦每宫卿二人其職以掌世婦之事為主故名官/曰世婦然則自后而下有三夫人九嬪之屬而名獨)¶
　(以掌世婦之事為主者以三夫人無職而九嬪其職/亦己尊故也女宫鄭氏謂刑女給宫中事者&KR0043;戒於)¶
　(祭前豫告使齊戒也比其具則次序所祭祀當具之於/物若濯摡齍盛之類是也内宰詔后禮樂之儀則見)¶
　(周旋動容者也世婦詔王后之禮事以祼獻薦徹之/節也非特儀而已内小臣擯詔后之禮事則以詔而)¶
　(擯之其詔葢始於世婦内小臣又從而擯詔焉帥六/宫之人共齍盛者帥世婦女御也葢世婦率女御濯)¶
　(摡為齍盛女御凢祭祀賛世婦故也夫辨六齍之名/物與其用使六宫之人共奉之者小宗伯也世婦之)¶
　(則帥之而已外宗凢外女之有爵内宗凢内女之有/爵者其職主於佐后世婦又從而相其禮事大賔客)¶
　(之享祀后亦有亞祼亞獻之禮外内宗佐之而世婦/亦相之也故曰亦如之以先王之承賔猶承神故也)¶
<pb:KR1d0005_WYG_020-2a>¶
　(故於王后之禮事則以言詔之於外内宗之禮事則/以事相之尊卑之序也肆師大䘮令外内命婦序哭)¶
　(世婦則比其已哭者而己夫哭者所以致其哀思之/情内必有敬心焉不敬則有慢心故苛責而罰之王)¶
　(后所以母天下其體至尊其形至佚於婦人無所事/拜焉有拜事於婦人惟大䘮而已䘮大記曰夫人亦)¶
　(拜寄公夫人於堂上由此推之則后亦拜夫人於堂/上可知矣世婦於后拜則以言詔之以事相之而已)¶
　(内事有達於外官者則亦六宫有徴求於外也世婦/則主通之使相共授焉夫内外之通令有内豎掌之)¶
　(内事有達於外官者世婦又掌之如此則其出入也/有節而内外辨矣夫世婦毎宫卿二人六宫則凡十)¶
　(二人矣葢祭祀賔客之禮事其薦獻之節交接之儀其/其禮縟而其事繁則命宫卿之數如此之多凡以明)¶
　(禮事不可簡而忽也如/此是乃所以稱其事也)¶
<pb:KR1d0005_WYG_020-2b>¶
内宗掌宗廟之祭祀薦加豆&KR0508;及以樂徹則佐傳豆&KR0508;¶
賔客之饗食亦如之王后有事則從大喪序哭者哭諸¶
侯亦如之凡卿大夫之喪掌其弔臨(傳直專反/從才用反)¶
　(内宗王同姓之女有爵者婦人無外事故使之掌宗/廟薦加豆&KR0508;加豆加&KR0508;以象饋之有加則醢人&KR0508;人)¶
　(所謂加豆加&KR0508;之實者是也必使内宗薦之則以其/同族故也卒食之禮以樂徹於造所以助氣體之飬)¶
　(先王以生事死以存事亡故祭祀徹豆&KR0508;亦以樂焉/方其以樂徹豆籩内宗則佐后外宗佐后而内宗亦)¶
　(佐者則后徹傳之内宗内宗傳之外宗外宗傳之有/司迭相佐也先王承賔如承神故饗食賔客惟不入)¶
　(牲其他皆如祭祀則徹豆&KR0508;亦如祭祀也王后有事/則從者則吉凶之事皆在焉大䘮序哭者則與宫中)¶
<pb:KR1d0005_WYG_020-3a>¶
　(之哭者序焉哭諸侯亦如之則諸侯來朝而卒於王/國者諸侯以王為天而服斬衰則王視諸侯如子而)¶
　(亦哭之也哭之之禮則司服所謂王為諸侯緦衰者/是也内宗亦為之序哭者故亦如之凡卿大夫之喪)¶
　(掌其弔臨亦以同族故也世婦言掌弔臨於卿大夫/之喪而内宗凢卿大夫之喪掌其弔臨則凡喪皆徃)¶
　(矣則亦以其/同族故也)¶
外宗掌宗廟之祭祀佐王后薦玉豆眡豆&KR0508;及以樂徹¶
亦如之王后以樂羞齍則贊凡王后之獻亦如之王后¶
不與則贊宗伯小祭祀掌事賓客之事亦如之大喪則¶
叙外内朝莫哭者哭諸侯亦如之¶
<pb:KR1d0005_WYG_020-3b>¶
　(外宗王異姓之女有爵者内宗以其同族故薦加豆/&KR0508;外宗異族故佐贊后及宗伯而已眡豆&KR0508;者非特)¶
　(佐后而又視其實羞齍則薦其簠簋之實方其作樂/而羞齍亦外宗贊之也王后之獻則亞王獻禮亦外)¶
　(宗贊之也王后不與則有故而宗伯攝其禮故贊宗/伯大宗伯之職曰凡大祭祀王后不與則攝而薦豆)¶
　(&KR0508;徹謂此也小祭祀掌事則宫中之祀五祀之類是/也内宗賓客之享食佐后傳豆&KR0508;外宗賓客掌事如)¶
　(小祭祀之事則非特傳豆&KR0508;之事而已凡賓客之事/皆贊后也内宗大喪序哭者則與宫中之哭者序焉)¶
　(外宗序内外朝暮哭者則大/喪序内女外婦之序哭者也)¶
冡人掌公墓之地辨其兆域而為之圖先王之葬居中¶
以昭穆為左右凡諸侯居左右以前卿大夫士居後各¶
<pb:KR1d0005_WYG_020-4a>¶
以其族¶
　(出於一則守以家反於一則包以冡有形而累者皆/然故冡之字從豕從勺則封土為壠山頂之髙亦若)¶
　(冡然故爾雅曰冡凡地類之髙者皆謂之冡所謂冡/君冡宰冡婦者以其髙故也禮大夫家有家乃有冡)¶
　(凡掌公墓之地者所以謂之冡人必命之以人者葢/由人之道有形而累者乃有是事而過是則非冡之)¶
　(所能包矣謂之公墓之地則其屬於公而非&KR0059;有之/也自天子至於大夫士皆𦵏於此地冡人則掌其墓)¶
　(地焉貴賤尊卑左右前後各有兆域而不可相侵入/考辨其地圖為地形及丘壠所處皆有圖𦵏者則依)¶
　(圖而授之地也昭穆之序非特施諸宗廟而已𦵏亦/有焉此上下尊卑之分所以嚴而不可亂也且人之)¶
　(生則聚而相親死則辨而相逺茍不以族而相𦵏是何/異豚子之食於死母乎少焉眴若皆棄之而走矣先)¶
<pb:KR1d0005_WYG_020-4b>¶
　(王制為合族之禮非特施於生者至於死者皆使之以/類相從此仁厚之情篤於親親而民徳由之歸於厚)¶
　(矣諸侯縣内之諸侯也諸侯有君道尊於卿大夫士/故居左右以前卿大夫士卑於諸侯故居後各以其)¶
　(族則亦以/昭穆焉)¶
凡死於兵者不入兆域凡有功者居前以爵等為丘封¶
之度與其樹數¶
　(事親孝然後忠可移於君孝者仁之本忠者義之實/也死於兵者雖得於義之實而於仁之本有&KR0220;焉以)¶
　(其不能自全其徳所以絀之使𦵏不得入兆域馬夫/死政者既養其老孤而又享之所以勸之也凡死於)¶
　(兵者不入兆域所以絀之也勸之以明其有義絀之/以明其非孝欲人兩得之而已必於𦵏絀之則父母)¶
<pb:KR1d0005_WYG_020-5a>¶
　(全而生之子全而歸之然後為孝故也以昭穆為左/右各以其族尚親也凡死於兵者不入兆域尚徳也)¶
　(凡有功者居前尚功也以爵等為丘封之度與/其樹數尚貴也蓋先王之所以治死者如此)¶
大喪旣有日請度甫竁遂為之尸及竁以度為丘隧共¶
喪之&KR0590;器及葬言鸞車象人及&KR0590;執斧以涖遂入藏凶¶
器正墓位蹕墓域守墓禁凡祭墓為尸凡諸侯及諸臣¶
𦵏於墓者授之兆為之蹕均其禁(請度之度/待洛反)¶
　(天子七月而𦵏大喪既有日於七月而定喪之日也/冡人於是請量度所竁之地始竁之則祭以告后土)¶
　(冡人為之尸也凡祭為尸皆取所祭之類故宗廟之/尸則以其昭穆之間山林之尸則以山虞竁墓之尸)¶
<pb:KR1d0005_WYG_020-5b>¶
　(則以冡人以度為丘隧者隧墓道也負土曰隧無負/土曰羨天子有隧諸侯以下有羨道故僖十五年晉)¶
　(侯請隧不許故封土為丘負土為隧其廣袤所至皆/有度焉喪之&KR0590;器者&KR0590;下棺也&KR0590;器則下棺豐碑之)¶
　(屬也冡人則共之鸞車遣車也巾車所飾亦設以鸞/旗故曰鸞象人結芻人孔子所謂為芻靈者是也言)¶
　(鸞車象人言之於匶而治役冡人於下棺執斧涖焉/所以威衆也凶器明器也既&KR0590;冡人遂入而蔵之正)¶
　(墓位則正其所居左右前後也蹕墓域則若墓大夫/之巡墓厲也守墓禁則若墓大夫居其中之室以守)¶
　(之凡祭墓為尸則非特甫竁為之尸也凡諸侯及諸/臣𦵏於墓者授之兆則授之兆域所至之地使之自)¶
　(竁&KR0590;均其禁則均/其地守之禁也)¶
墓大夫掌凡邦墓之地域為之圖令國民族葬而掌其¶
<pb:KR1d0005_WYG_020-6a>¶
禁令正其位掌其度數使皆有私地域凡爭墓地者聽¶
其獄訟帥其屬而巡墓厲居其中之室以守之¶
　(冡人墓大夫皆以下大夫為之掌公墓之地者則名/官謂之冡人掌凡邦墓之地者則謂之墓大夫焉蓋)¶
　(冡以丘壠之度言之自天子以下其墓皆有封土之/度此掌公墓之地者所以名官以冡人也凡邦墓之)¶
　(地域則萬民所𦵏之地欲其致孝以思慕其親焉故/名官以墓大夫也必以大夫名宫則萬民之墓皆有)¶
　(&KR0059;地或欲其無相侵爭必其智足以帥人之大者然/後可以為之故爵以下大夫而名官亦以大夫也公)¶
　(墓之地其徒百有二十人而墓大夫其徒則二百人/者以民之類衆非多其徒不足以給其事也然邦墓)¶
　(地域禁令度數皆掌於墓大夫又帥屬巡墓厲居其/中之室以守之與後人自求地家自置守者異矣)¶
<pb:KR1d0005_WYG_020-6b>¶
職喪(不解/)¶
大司樂掌成均之灋以治建國之學政而合國之子弟¶
焉凡有道者有徳者使教焉死則以為樂祖祭於瞽宗¶
　(孟子曰仁之實事親是也義之實從兄是也禮之實/節文斯二者是也樂之實樂斯二者是也孔子亦曰)¶
　(興於詩立於禮成於樂盖君子之所性由中出以言/之則未至於樂不可以言學之成也掌成均之法以)¶
　(合國之子弟而教必職之大司樂者其以此與昔舜/命夔興樂以教胄子亦此意也記曰於成均以及取)¶
　(爵於上尊成均盖五帝學名也教學之道成其虧均/其過不及而已故其命名如此夫自天之莫為言之)¶
　(則性之在人無成與虧也自人之或使而言之則有/成與虧也自合而渾以言其同則道之在人無過與)¶
<pb:KR1d0005_WYG_020-7a>¶
　(不及也自離而散以言其異則道之在人有過與不/及也荘子曰是非之彰道之所以虧也果且有成與)¶
　(虧乎哉果且無成與虧乎哉由此觀之則人之性雖/有無待於外徳不殊天降之才一誘於物則孰能全)¶
　(之而使不虧哉則成者所以成其虧而使之全也中/庸曰道之不明也我知之矣知者過之愚者不及也)¶
　(道之不行也我知之矣賢者過之不肖者不及也由/此觀之則人之生雖受中於天地降衷於上帝一流)¶
　(於偽則孰能折其過而使之就乎中勉其不及而使/之企而及於中哉則均者均其過與不及而使之中)¶
　(矣成均之學所以教人者如此則性命之理實寓於/度數之間矣大司樂之所掌所以又有法焉以治建)¶
　(國之學政則學者道之所自出道不可以須臾離則/學不可以一日廢於天下故建國則有學焉夫有教)¶
　(則有學有學則有政政所以正之而凡治教勸阻而/施之學者皆政之事夫古之仕者世禄而國之子弟)¶
<pb:KR1d0005_WYG_020-7b>¶
　(者先王将與共天位治天職則不可以不教大司樂/掌成均之法以治建國之學政而合國之子弟固其)¶
　(理也然教者人之模範模不模範不範則器亦随窳/而不良則教國子者非有道有徳者又烏可哉道者)¶
　(人之所同由而由之者或不能以自知徳者人之所/同得而得之者或不能以自明惟和於道者然後能)¶
　(教人而使之由於道順於徳者然後能教人而使之/廸于徳然則保氏飬國子以道所謂有道者教之也)¶
　(師氏以三徳教國子所謂有徳者教之也死則以為/樂祖祭於瞽宗者禮明堂位曰瞽宗殷學也言主於)¶
　(樂教瞽所宗焉古之人於田則祭田祖於馬則祭先/牧於飲食則祭先食於飬老則祭先老皆所以示其)¶
　(不忘本也又况以道徳而教者其不然乎死則以為/樂祖祭於瞽宗所以示其不忘於所教與然必祭於)¶
　(瞽宗則主以樂教故也夫國子之合無政則亂無教/則怠其正之也移屏而已無成均之法則人性失中)¶
<pb:KR1d0005_WYG_020-8a>¶
　(其教之也記誦而已無道徳之師則人心失正有教/焉以使之學有政焉以使之稟其治之以中法廸之)¶
　(以中徳又皆本於道徳之師而且成/之以樂則先王之教國子不其至乎)¶
以樂徳教國子中和祗庸孝友以樂語教國子興道諷¶
誦言語以樂舞教國子舞雲門大卷大咸大㲈大夏大¶
&KR0500;大武¶
　(國子賢者之類功臣之世也謂其賢也則將進之以/位謂其貴也則將授之以職徳不足則不可與有為)¶
　(言不足則不可與有應容不足則不可與有接則大/司樂之教樂徳樂語樂舞者其可緩乎以樂成其徳)¶
　(則謂之樂徳以樂達其語則謂之樂語以樂節其舞/則謂之樂舞樂徳有六中以本道之體由是而達其)¶
<pb:KR1d0005_WYG_020-8b>¶
　(義以為和逹其敬以為祗庸以本道之用由是而充/其愛以為孝充其敬以為友此樂徳之序也樂語有)¶
　(六興道諷者樂語之用也誦言語者樂語之體也以/用言之興者感物而興也諷者風被而使動也非興)¶
　(非諷直道其事則謂之道而已以體言之彼有言而/吾誦之則謂之誦彼有問而吾答之則謂之語非誦)¶
　(非語自形諸言則謂之言也此樂語之序也樂舞有/六雲門大卷者黄帝之樂也雲者天之施門言其所)¶
　(出卷言其所聚盖言其徳如雲之出則曰雲門能聚/物類則曰大卷又謂之大章者章之也大咸者堯之)¶
　(樂也亦或謂之咸池咸言其以虛感物也池者治之/澤也大咸言其感物無不周焉大㲈舜之樂也舜之)¶
　(徳莫大於紹堯故曰大㲈又謂之九㲈則言其九成/也皇以道而作樂也升之以法象乎天故以雲門言)¶
　(之帝以徳而作樂也降之以效法乎地故以咸池言/之大夏者禹之樂也功業莫大於禹故曰大夏夏以)¶
<pb:KR1d0005_WYG_020-9a>¶
　(言其文明也與書號禹曰文明同意大濩者成湯之/樂也言其以寛代虐而有所𫉬也大武者武王之樂)¶
　(也言其誅暴伐亂而有所制也湯武一道也而武王/之樂名以武者以我武惟揚於湯有光故也夫時異)¶
　(則異徳世異則異功𤼵於聲音形于動静凡以稱此/此樂舞之序也然則徳主於中者也有徳必有言有)¶
　(言必有容言與容正於外者也入道之序中有主而/後中正外有正而後行而樂自内循而逹之也此大)¶
　(司樂之教所以先之以樂徳而以樂語樂舞次之與/古之制舞者有大舞小舞大司樂教國子以雲門韶)¶
　(&KR0500;之屬所謂大舞也樂師教國子有帗舞羽舞皇旄/干人之屬所謂小舞也然則制舞必有大小者盖古)¶
　(之教國子十三學樂誦詩舞勺成童舞象則樂師所/教者十三舞勺之小子也二十而冠始學禮可以衣)¶
　(裘帛舞大夏則大司樂之所教二十之成人/故教之以大舞一以順其時一以稱其德也)¶
<pb:KR1d0005_WYG_020-9b>¶
以六律六同五聲八音六舞大合樂以致鬼神示以和¶
邦國以諧萬民以安賓客以說逺人以作動物(說音/悦)¶
　(陽聲之所合者其管有六謂之六律黄鍾太簇姑洗/蕤賔夷則無射是也隂聲之所合者有六謂之六同)¶
　(大吕應鍾南吕函鍾小吕夾鍾是也名之曰律以其/述天地自然之氣而宣之也名之曰同以其為律之)¶
　(偶而同于陽也宫商角徴羽所謂五聲也金石絲竹/匏土革木所謂八音也雲門至大武所謂六舞也樂)¶
　(之作也六律六同所以考五聲五聲所以成八音八/音所以節六舞六舞所以大合樂蓋作樂也至於興)¶
　(舞則所謂六律六同五聲八音無不備也此其所以/大合樂歟先王作樂所以道和其和至矣則大同于)¶
　(物故奏之郊廟而天神地示人鬼可得而禮則幽而/鬼神由此致也賜之諸侯或將以柷或將以鼗則明)¶
<pb:KR1d0005_WYG_020-10a>¶
　(而邦國由此和也或奏之鄉射或奏之鄉飲則内客/焉萬民由此諧也或奏之燕或奏之饗則外焉賔)¶
　(由此安也九夷八蠻七閩九貉五戎六翟其國之君/爵不過子其来朝也與之燕焉樂以此作而逺足以)¶
　(悦逺人也歲十二月合聚萬物而索享之羽臝之族/鱗毛介之類所謂動物其祭之也樂由此作則㣲足)¶
　(以動物也然則先王作樂其和之至無所不通也如/此豈偽為哉彼墨子非之奈何致鬼神示作樂所先)¶
　(故易之豫言先王作樂殷薦之上帝以配/祖考作動物者樂之餘事故其序如此)¶
乃分樂而序之以祭以享以祀乃奏黄鍾歌大吕舞雲¶
門以祀天神乃奏大蔟歌應鍾舞咸池以祭地示乃奏¶
姑洗歌南吕舞大㲈以祀四望乃奏㽔賓歌函鍾舞大¶
<pb:KR1d0005_WYG_020-10b>¶
夏以祭山川乃奏夷則歌小吕舞大&KR0500;以享先妣乃奏¶
無射歌夾鍾舞大武以享先祖凡六樂者文之以五聲¶
播之以八音(大音泰蔟七豆反蕤人誰反/函胡南反射音亦夾古洽反)¶
　(天道出而有數其始終有彞而不亂其先後冇倫而/不可逆三才之所共由三極之所共立莫不冇序先)¶
　(王之作樂也以事乎鬼神亦謂其異位也謂其異徳/也則其作其歌其舞亦豈能違其序乎分樂而序之)¶
　(故分律而序之則自黄鍾以至于無射也分同而序/之則自大吕以至于夾鍾也分舞而序之則自雲門)¶
　(至于大武也其序如此則象其類稱其徳考其數著/其義莫不具焉天者氣之始而萬物之所本也其用)¶
　(則神而不可測於是乎奏黄鍾而歌大吕所以尚始/而貴幽而子亦丑之合也天道逺人而尊其動出與)¶
<pb:KR1d0005_WYG_020-11a>¶
　(萬物相見其澤則萬物之所同望者也此舞所以用/雲門與地者形之始萬物所聚而出焉其體則順而)¶
　(不可易也于是乎奏大蔟而歌應鍾所以尚形而貴/順而寅亦亥之合也地近人而親其用也與萬物相)¶
　(接焉其澤則萬物之所同利者此舞所以用咸池與/四望者繼地以生成萬物者也物之始乎生則潔齊)¶
　(其成則隂之中而已非潔齊之時不足以格其神非/隂中之位不足以稱其徳則奏姑洗而歌南吕以祀)¶
　(四望者所以尚明而貴中而辰亦酉之合也其舞以/大㲈則象其能繼地也山者以聚飬為功川者以含)¶
　(受為事兆于國外則賓之也故非有賓之之意則不/足以致其神非有含聚衆多為實則不足以稱其徳)¶
　(則奏蕤賓而歌函鍾以祭山川者所以尚逺而貴實/而午亦未之合也其舞以大夏則亦以其文明也先)¶
　(妣者其徳能飬物而夷之皆有則也然以從陽為正/順祖為義故非取其夷物有則不足以明均飬之徳)¶
<pb:KR1d0005_WYG_020-11b>¶
　(非用正陽之吕不足以明其順從之序于是乎奏夷/則歌小吕以享先妣者所以尚親而貴柔而申亦己)¶
　(之合也其舞以大濩則象其能有養也先祖者有自/强之徳而創業垂統為可繼也故非取帝出之方則)¶
　(不足以明其始事之功非用六律之終則不足以明/其可繼之業于是乎奏無射歌夾鍾以享先祖所以)¶
　(尚尊而貴勤而戍亦夘之合也其舞以大武則象其/能有功也然則先王之於祭享祀分樂而序之象其)¶
　(類稱其徳考其數著其義者蓋如此也所謂奏者播/之于器也歌者詠之于聲也舞者動之于容也奏以)¶
　(播其器歌以詠其聲舞以動其容則其樂備矣文之/以五聲播之以八音則樂之作也以五聲八音為之)¶
　(故也五聲必相雜然後成文故言文之以五聲八音/必宣奏然後有音故言播之以八音然五聲所以成)¶
　(八音故先五聲而後八音文之以五聲而不言商詩/之時邁曰懷柔百神商以剛為主非所以懷柔之也)¶
<pb:KR1d0005_WYG_020-12a>¶
　(故不/用焉)¶
凡六樂者一變而致羽物及川澤之&KR0344;再變而致臝物及¶
山林之&KR0344;三變而致鱗物及丘陵之&KR0344;四變而致毛物¶
及墳衍之&KR0344;五變而致介物及土&KR0344;六變而致象物及¶
天神¶
　(郊特牲曰蜡者索也歲十二月合聚萬物而索享之/也凢此六樂所致蓋皆合萬物而索享之之時也天)¶
　(曰神地曰示物曰物天神地&KR0344;與夫萬物一歳之間/有功于人亦厚矣先王以蜡祭索享而報之必有以)¶
　(致其神使至焉吾將致之以外心之禮則禮者所以/事神也而未必能致之將欲致之以内心之誠則誠)¶
<pb:KR1d0005_WYG_020-12b>¶
　(者所以感神也而未必能致之將欲致之莫若乎樂/樂者為同同則與物為一而莫之異樂者敦和和則)¶
　(與物為順而莫之乖浮以祭乎上凡髙逺者無不率/沉以窮乎下凡深厚者無不究以之而致天神則天)¶
　(神降以之而致地&KR0344;則地&KR0344;出以之而致萬物則萬/物格此六樂所以一變始而六變終所致者所以為)¶
　(偹矣然其所致之序則以難易為先後也羽物輕疾/而川澤則虚此致之易也故一變而致羽物及川澤)¶
　(之&KR0344;臝物蛙螾之屬比羽物為重遲山林草木所集/比川澤為實致之則稍難故俟乎再變鱗物水族也)¶
　(又重遲于臝物丘陵積土之敦實髙大又實于山陵/故俟乎三變毛物虎豹之屬其體又重遲于鱗物水)¶
　(涯之墳下平之衍水土交而其體卑又實于丘林故/俟乎四變介物龜鼈之屬尤為重遲土&KR0344;則所執在)¶
　(下而尤為實故俟五變致之象物恍惚無形天神則/逺人而尊其致之尤難于介物與土&KR0344;矣故六變而)¶
<pb:KR1d0005_WYG_020-13a>¶
　(後致之此/其序也)¶
凡樂圜鍾為宫黄鍾為角大蔟為徵姑洗為羽靁鼓靁¶
鼗孤竹之管雲和之琴瑟雲門之舞冬日至於地上之¶
圜丘奏之若樂六變則天神皆降可得而禮矣凡樂函¶
鍾為宫大蔟為角姑洗為徴南吕為羽靈鼓靈鼗孫竹¶
之管空桑之琴瑟咸池之舞夏日至於澤中之方丘奏¶
之若樂八變則地&KR0344;皆出可得而禮矣凡樂黄鍾為宫¶
大吕為角大蔟為徴應鍾為羽路鼓路鼗隂竹之管龍¶
<pb:KR1d0005_WYG_020-13b>¶
門之琴瑟九徳之歌九㲈之舞於宗廟之中奏之若樂¶
九變則人鬼可得而禮矣¶
　(記曰十二律旋相為宫蓋十二律皆具五聲先王于/祭祀其用樂也各以其義類取聲而用之此天神人)¶
　(鬼地&KR0344;之樂宫商角徴羽所用之律吕所以不同也/圜鍾正東方之律致天神以之為宫則以天無乎不)¶
　(覆求而禮之宜于帝所出之方也函鍾西南方之律/也致地&KR0344;以之為宫則以地無乎不載求而禮之宜)¶
　(以助致養之方也黄鍾正北方之律也致人鬼以之/為宫則以死者北首求而禮之宜以其所首之方也)¶
　(園鍾為宫而以黄鍾為角大蔟為徴姑洗為羽者是/三者律吕之相繼也相繼者道之序也天任道故也)¶
　(函鍾為宫而以大蔟為角姑洗為徴南吕為羽者是/三者律吕之相生也相生者功之自地終功故也黄)¶
<pb:KR1d0005_WYG_020-14a>¶
　(鍾為宫而以大吕為角大蔟為徵應鍾為羽者是三/者律吕之相合也相合者情之交人尚情故也靁鼓)¶
　(靁鼗以雷為天聲孤竹之管則以陽為竒雲和之琴/瑟雲門之舞則以雲為天之施圜丘天之象也其日)¶
　(用冬至亦以陽生于此故也靈鼔靈鼗則以靈為地/徳孫竹之管則以隂為衆為小空桑之琴瑟則以隂)¶
　(道為常乏咸池之舞則以池為地之澤方澤地之象/也而其日用夏至亦以隂生于此故也路鼓路鼗則)¶
　(以路為人道之大也隂竹之管則以人道左宗廟而/又致以冬之日至又用陽竹之管則純于陽矣非所)¶
　(以致鬼以隂竹則以隂而和陽也龍門之琴瑟則以/龍能仁而人道主于仁故也又龍能變化人道之極)¶
　(也九徳之歌九㲈之舞則以人之所致飬乎内外而/盡善盡美者無以加此也然致天神以六變致地示)¶
　(以八變致人鬼以九變者蓋道之在天為隂陽隂陽/之數至於十有二而後周焉故時運而為十有二月)¶
<pb:KR1d0005_WYG_020-14b>¶
　(支别而為十有二辰先王之制律也通乎月之氣本/于辰之位即律以知月即月以知辰即辰以起數自)¶
　(子至已六數皆陽也凡陽數之所起至少隂之申而/已盡自午至亥六者皆隂也凡隂數之所起至少陽)¶
　(之寅而必止圜鍾在夘太𤣥以為夘數六是由夘至/申其辰數六而止焉者也若樂六變得非圜鍾之數)¶
　(于此而盡與數盡矣則所以禮天者不可有加矣天/神皆降不亦宜乎函鍾在未太𤣥以為未數八是由)¶
　(未至寅其辰八而止焉者也若樂八變得非函鍾之/數于此而盡與數既盡則其所以禮地者不可有加)¶
　(矣地&KR0344;皆出不亦宜乎黄鍾在子太𤣥以為子數九/是由子至申其辰數九而止焉者也若樂九變得非)¶
　(黄鍾之數于此而盡與數既盡則所以禮人鬼者不/可有加矣人鬼之享不亦宜乎然則欲極之數而必)¶
　(本于三宫者衆樂以是為主故也蓋宫於五行為土/土則無不包于五音為君君則無乎不制為宫之樂)¶
<pb:KR1d0005_WYG_020-15a>¶
　(其數既盡則衆樂之所止理則然也書曰簫韶九成/樂師曰樂成則告偹而此則謂之變者何也蓋節奏)¶
　(俱備謂之成備而更新謂之變或曰成或曰變亦互/相備而已然言天神皆降則凡在天者若昊天上帝)¶
　(日月星辰風師雨師之屬莫不以類而畢降矣言地&KR0344;/皆出則凡在地者若大&KR0344;社稷五祀五岳四瀆山林)¶
　(川澤四方百物之屬莫不以類而畢出矣于人鬼則/曰可得而禮而不曰皆至者蓋天陽也位乎上而有)¶
　(定氣地隂也位乎下而有定形惟求之盡其道則上/者降下者出至于先王先公后夫人之屬方其死也)¶
　(魂氣歸于天體魄降于地無不之無不為求之尤難/孝子之心拳拳然惟患其不至故特曰可得而禮則)¶
　(其禮之也若可得焉耳以此見先王致孝于親而常/有不足之意矣不然則祀人鬼之禮何為獨致其詳)¶
　(哉或以鬯求諸隂或以&KR0778;蕭求諸陽以今日之祭為/未盡而明日又求諸祊焉以此推之惟盡禮以求之)¶
<pb:KR1d0005_WYG_020-15b>¶
　(而不敢必其皆至也固其宜矣函鍾應鍾未之氣處/于坤萬物皆致養函受而聚矣故謂之函鍾亥之氣)¶
　(則午美極矣純用事而/不逆乎陽故謂之應鍾)¶
凡樂事大祭祀&KR0043;縣遂以聲展之王出入則令奏王夏¶
尸出入則令奏肆夏牲出入則令奏昭夏(縣音/懸)¶
　(&KR0043;縣者祭前之夕列于筍簴也以聲展之者五聲十/二聲皆展之以調其器也夫祭祀所以致和以格神)¶
　(者存乎聲聲之所以和者存乎器聲之出乎器者茍/或不和則有乖而已則天之大神地之大示人之大)¶
　(鬼其可得而格之乎然則大祭祀者尤致敬之至故/&KR0043;縣遂以聲展之而異于他祭也王夏肆夏昭夏三)¶
　(者皆詩篇之名古者以詩為樂章各依其人而奏焉/九夏之文雖不見于後王以理推之所謂王夏者言)¶
<pb:KR1d0005_WYG_020-16a>¶
　(王之徳而已宜用于王故王出入則奏王夏所謂王/出入者謂王于祭祀之時出入乎廟門也直而自遂)¶
　(之謂肆尸以象乎神則有直而自遂之意故尸出入門/則奏肆夏所謂尸出入者謂祭祀之時尸出入乎廟)¶
　(也神㪚而為明明㪚而為昭牲以致味行乎愛敬而/親鬼神者在此宜致其精明以歆鬼神焉故牲出入)¶
　(則奏昭夏所謂牲出入謂王祭祀之時迎牲以出入/乎廟門也尸出入奏肆夏而古者享元侯亦奏肆夏)¶
　(以承賔之禮猶承神故同用肆夏也謂之肆夏則/夏大也文明也以樂歌之文明莫大乎此故也)¶
帥國子而舞大饗不入牲其他皆如祭祀大射王出入¶
令奏王夏及射令奏騶虞詔諸侯以弓矢舞(騶側/留反)¶
　(大司樂以樂舞教國子舞故凡樂事用舞則帥國子/而舞也大饗之禮殺牲于廟門之外故不入牲然承)¶
<pb:KR1d0005_WYG_020-16b>¶
　(賔事之大猶承神也故筵國賔于廟不見凶服刑人/祼獻之禮皆如祭祀焉用其主故也射禮有三有大)¶
　(射有賔射有燕射所謂大射將祭而擇于士之射于/禮大故謂之大射其射在于西郊之虞庠王之出入)¶
　(令奏王夏以王徳為主也及射令奏騶虞則以樂仁/而殺以時為義也鐘師掌九夏凡樂以鐘鼔奏九夏)¶
　(則大司樂所令者令鐘鼔奏之也詔諸侯以弓矢舞/者則諸侯之來助祭而預王之射也王以六耦射三)¶
　(侯其耦王射者必詔以弓矢舞則以天子之射其節/比于樂而諸侯之舞亦所以應王政也大司樂則詔)¶
　(其升降揖遜之儀焉儀禮大射命三/耦取弓矢有升降之儀者亦以此也)¶
王大食三宥皆令奏鐘鼓王師大獻則令奏愷樂凡日¶
月食四鎮五嶽崩大傀異烖諸侯薨令去樂大札大凶¶
<pb:KR1d0005_WYG_020-17a>¶
大烖大臣死凡國之大憂令弛縣凡建國禁其淫聲過¶
聲凶聲慢聲大喪涖廞樂器及葬藏樂器亦如之(宥音/又傀)¶
　(音詭去/上聲)¶
　(王日一舉所食者少牢乃常食也大食者大牢非常/食也玉藻曰天子日食少牢而朔食大牢所謂大食)¶
　(者其朔日之食乎夫人之養也心志和而後氣體從/之食飲膳羞所以飬氣體也侑之以樂所以和其心)¶
　(志而致氣體之飬焉又况王者憂樂以天下為事無/大&KR0189;無大札無天地之烖無邦之大故而主可以樂)¶
　(之時此所以大食之三宥大司樂皆令奏鐘鼔也鐘/鼓者樂器之大所以節樂豈非稱其禮之大與詩或)¶
　(言鐘鼓既設或言於論鼓鐘者亦舉其大者而已膳/夫言王日一舉鼎十有二物皆有俎以樂侑食此謂)¶
<pb:KR1d0005_WYG_020-17b>¶
　(常食之禮也至于王齊日三舉亦大食之禮與王師/大獻令奏愷樂者夫心之為物在志為喜愷者喜之)¶
　(屬也失志而懼則腎或使之也失志而憂則肺或使/之也失志而怒則肝或使之也無懼然後有喜無憂)¶
　(然後有樂無怒然後有愷南風謂之凱風者天地之/怒氣㪚焉故也王師大獻奏愷樂者人之怒氣釋焉)¶
　(故也樂師軍大獻教愷歌遂倡之鎛師軍大獻則鼓/其愷樂然則大司樂所令者令其屬而已所謂王師)¶
　(者王親征伐之師也蓋非王親征伐而奏愷則非大/司樂之所令也王親征伐不言軍而言師者不嫌其)¶
　(不成軍而軍亦不足稱也故稱師而已王者憂樂以/天下凡日月食至於凡國之大憂令弛縣此所謂憂)¶
　(以天下也憂之日短則令去樂而已憂之日長則令/弛縣焉或曰異灾或曰大灾者異灾則非常矣然不)¶
　(必大大灾則非小矣然而不必異傀之字從人在左/從鬼在右鬼勝人也鬼勝人則鬼有靈饗而傀異所)¶
<pb:KR1d0005_WYG_020-18a>¶
　(以出也大傀又傀異之大者也或去樂或弛縣亦稱/其事變而已夫樂者聖人之所樂也可以善民心其)¶
　(感人也深其移風易俗故先王著其教焉中正則雅/淫哇則鄭凡建國禁其淫過凶慢之聲者所以尚中)¶
　(正也淫聲則不正過聲則不中凶聲則不善慢聲則/不肅凡此皆大司樂之所禁也顔淵問為邦孔子告)¶
　(以放鄭聲者亦以此也廞樂器者若笙師廞笙典/庸器廞筍虡籥師廞樂器而大司樂皆涖之也)¶
樂師掌國學之政以教國子小舞凡舞有帗舞有羽舞¶
有皇舞有旄舞有干舞有人舞(帗音拂/一音弗)¶
　(大司樂中大夫二人樂師以下大夫四人為之則所/以佐大司樂教其屬者也故以樂師名官大司樂以)¶
　(樂舞教國子自雲門至于大武六者舞之小者也于/樂師言小舞則知大司樂所教者其舞之大者與析)¶
<pb:KR1d0005_WYG_020-18b>¶
　(衆繒以成體其用也有衣被之象有帗除之名者帗/舞也析衆羽以成體其用也有分辨之形有翼蔽之)¶
　(義者羽舞也皇則隂類而為其類之長者也隂中之/陽也取其羽以致飾焉者皇舞也氂牛之為物土獸)¶
　(也强而順者也取其旄以致飾焉者旄舞也干舞則/兵舞人舞則手舞而已凡此皆樂師之所教而國子)¶
　(之所學者與樂師有六舞而舞師之所教止于四舞/而無旄舞與人舞者蓋樂師教國子小舞故凡舞之)¶
　(小者皆教之舞師教其所用者故止於四舞而已舞/師先教兵舞而樂師則先教帗舞者舞師以所用祭)¶
　(祀大小為先後樂師以所教之序為先後教則以用/之所能任者先之若所謂十三舞勺成童舞象二十)¶
　(舞大夏同意人舞則非舞/之正故列于數者之末)¶
教樂儀行以肆夏趨以采齊車亦如之環拜以鐘鼓為¶
<pb:KR1d0005_WYG_020-19a>¶
節¶
　(盛徳之至非特動容周旋中于禮而其節又比于樂/焉所謂禮樂不可斯湏去身也則王之進退一成規)¶
　(一成矩有可觀之容可象之則矣然則樂師之所教/者教作樂者而已鐘師曰凡樂事以鐘鼓奏九夏謂)¶
　(此也爾雅曰堂上謂之行門外謂之趨堂上之行而/肆夏作門外之趨而采齊作一行一趨皆有儀其儀)¶
　(則與樂節相應不可以不豫教焉行則奏肆夏者行/則緩緩則有直而自遂之意故奏肆夏趨則采齊者)¶
　(趨則疾疾則欲齊而整肅焉故奏采齊盖肆夏則取/其直而自遂采齊則取其齊而整肅也王之行趨既)¶
　(然而車之疾徐如此故曰車亦如之且王于賔客饗/食則在廟其燕則在寝或歩或乗其出入皆有儀則)¶
　(王之進退豈茍乎哉玉藻曰趨以采齊行以肆夏先/趨而後行者以外而入内也此先行而後趨者從内)¶
<pb:KR1d0005_WYG_020-19b>¶
　(而出外也行趨以肆夏采齊此王接賔之儀環拜以/鐘鼓為節又是賔拜之儀也環拜謂列而拜以拜者)¶
　(非一也必以鐘鼓為節以環拜者禮之大也有大禮/必有大樂以和之則鐘鼓者樂之大故也鼔陽聲以)¶
　(作之鐘金聲以止之作止/應鐘鼓則其儀不忒矣)¶
凡射王以騶虞為節諸侯以貍首為節大夫以采蘋為¶
節士以采蘩為節¶
　(夫射者所以觀徳也禮樂皆得謂之有徳其容體必/貴夫比于禮其節必貴乎比于樂此王與諸侯卿大)¶
　(夫之體所以有樂章以為之節也騶虞之詩言蒐田/以時仁如騶虞則王道成則王以騶虞為節者樂仁)¶
　(而殺以時也射儀載貍首之詩曰曾孫侯氏四正具/舉小大莫處御于君所則諸侯以貍首為節者樂御)¶
<pb:KR1d0005_WYG_020-20a>¶
　(而射以禮也采蘋之詩言能循法度則大夫以采蘋/為節者樂循法也采蘩之詩言不失職則士以采)¶
　(蘩為節者以樂不失職也記曰君使士射不能則/辭以疾則射者士之職也此所以有取于不失職)¶
　(之義/與)¶
凡樂掌其序事治其樂政凡國之小事用樂者令奏鐘¶
鼔凡樂成則告備詔來瞽臯舞及徹帥學士而歌徹令¶
相饗食諸侯序其樂事令奏鐘鼓令相如祭之儀燕射¶
帥射夫以弓矢舞樂出入令奏鐘鼔凡軍大獻教愷歌¶
遂倡之凡喪陳樂器則帥樂官及序哭亦如之凡樂官¶
<pb:KR1d0005_WYG_020-20b>¶
掌其政令聽其治訟¶
　(序事謂陳樂器及作樂先後之序也凡有所正者皆/政也樂政則正其器與其聲之類也凡國之小事用)¶
　(樂者令奏鐘鼔謂小祭祀之事令奏鐘鼓則令其屬/也小事樂師令之則大事大司樂所令也禮以陳為)¶
　(備樂以奏為備故禮則告備而後行禮樂則樂成而/後告備凡樂一變謂之一成如天神之樂成于六變)¶
　(地示之樂成于八變人鬼之樂成于九變也必告備/焉使知其成之數也禮有體故以陳為備樂出虛故)¶
　(以奏為備此禮樂告備之别也詔來瞽臯舞者臯緩/也詔瞽使來而詔舞使緩也蓋瞽無目非可以觀眡)¶
　(舞有節非可以過于速也徹祭必歌雍者其詩曰有/來雍雍至止肅肅相維辟公天子穆穆取其和而敬)¶
　(故也人之情樂于始者或倦于終篤于暫者或怠于/久于祭之終猶不失其敬以和此誠之至也歌雍學)¶
<pb:KR1d0005_WYG_020-21a>¶
　(士也樂師則帥之而已令相則令相瞽者也饗食諸/侯序其樂事者饗以飲為主食以食為主序其樂則)¶
　(其作樂亦有先後之序也令奏鐘鼓令相如祭之儀/則承賔猶承神也燕射謂王與羣臣燕而行射禮也)¶
　(射夫衆耦之人也王以六耦諸侯以四耦大夫士以/三耦帥其耦而治之者射人也帥之使舞者樂師也)¶
　(大司樂詔諸侯以弓矢舞諸侯尊故也樂師帥射夫/射夫卑故也飲燕之間必用射豈特為以禮觀徳而)¶
　(已抑又為有事之備焉夫武不可忘又不可黷先王/寓于為禮之際則人習之而不知其為武偹矣樂出)¶
　(入鄭氏謂笙歌舞者及其器是也必奏鐘鼓所以為/之節也大司樂王師大獻令奏愷樂故樂師則教愷)¶
　(歌記曰比音而飾之及干戚羽毛謂之樂言令愷樂/則歌在焉樂師教愷歌而已歌出于人聲有倡則有)¶
　(和故樂師倡之使所教之瞽矇和焉然言凡軍大獻/則非必王親伐之師也言歌不言樂則以其事小于)¶
<pb:KR1d0005_WYG_020-21b>¶
　(王師之大獻故也其言軍也亦以明非成軍無大獻/之禮也凡喪陳樂器則明器也陳而不作猶大喪之)¶
　(廞也之死而致生之不知而不可為所以陳之而已/序哭亦如之亦樂師帥樂官也小宗伯及執事眎𦵏)¶
　(獻器遂哭之樂師又帥樂官而哭樂器以明先王之/盛徳感人之深其生也榮其死也哀故睹器而思其)¶
　(人則哭其哭也必使樂師帥而哭亦以明哀樂之相/仍舞用翣亦此意也凡樂官掌其政令聽其治訟樂)¶
　(師總焉/故也)¶
　¶
　¶
　周禮詳解卷二十¶

