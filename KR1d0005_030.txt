# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.925952
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷三十
<pb:KR1d0005_WYG_030-1a>¶
欽定四庫全書¶
　周禮詳解卷三十¶
　　　　　　　　　　　　宋　王昭禹　撰¶
秋官司㓂¶
惟王建國辨方正位體國經野設官分職以為民極乃¶
立秋官司㓂使帥其屬而掌邦禁以佐王刑邦國¶
　(孔子曰道之以徳齊之以禮有恥且格道之以政齊/之以刑民免而無恥蓋徳禮者治之本刑政者治之)¶
　(末末所以輔本也惟其任末而不知本此民所以至/於免而無恥先王之治先之以徳禮而輔之以政刑)¶
<pb:KR1d0005_WYG_030-1b>¶
　(德所不能化然後禮禮所不能服然後政政所不能/正然後刑刑豈先王所欲用哉不得已而用之也故)¶
　(司㓂掌刑而屬於秋官以秋者天所以肅殺之時於/方則為西之酉於行則為金之剛而刑以義為主也)¶
　(舜命臯陶為士而先戒之曰蠻夷猾夏㓂賊姦宄則/刑以懲㓂為急也然立官而司至於㓂則刑官之事)¶
　(無不舉矣謂之/司㓂其義如此)¶
大司㓂之職掌建邦之三典以佐王刑邦國詰四方一¶
曰刑新國用輕典二曰刑平國用中典三曰刑亂國用¶
重典(詰起/吉反)¶
　(掌建邦之三典三典即太宰所謂刑典也合而言之/故曰刑典别而言之則刑有三等之不同故曰三典)¶
<pb:KR1d0005_WYG_030-2a>¶
　(以佐王刑邦國詰四方者邦國謂中國也四方謂四/夷邦國政之所加故曰刑邦國詳於近故也四方則)¶
　(有威讓之令有文誥之辭布令陳辭而又不至則或/增修於德而已故曰詰四方畧於逺故也太宰刑典)¶
　(言以詰邦國以刑百官而大司㓂言刑邦國詰四方/者太宰之於刑建其書以道佐王故詳於内而畧於)¶
　(逺也司㓂任其事以法佐王故詳於外而略於近也/此所以不同刑新國用輕典者舊染汙俗不可疾正)¶
　(姑徐教之則以其教化未明習俗未成宜以柔道乂/之也刑平國用中典者已安已治既富既庶陶冶被)¶
　(服莫不辨治則以其教化巳明習俗已成宜以平直/乂之也刑亂國用重典者殱厥渠魁㓕其强梗以威)¶
　(克愛以義勝仁則以其頌昏暴悖不可教化宜以剛/乂之也書曰惟敬五刑以成三德盖謂此也然則治)¶
　(時不同而有三國之異以俗異之也刑書不同而有/三典之異者以德異之也有乆近之教斯有缺成之)¶
<pb:KR1d0005_WYG_030-2b>¶
　(俗有缺成之俗斯有平亂之國先王於是以德制刑/以待三國之不同也三德所以趨時三典所以立德)¶
　(先王何甞容心於其間哉猶之權衡應物而已然則/先王之制刑罰一輕一重非特此也有權一世而為)¶
　(輕重者書所謂刑罰世輕世重之謂也有權一人而/為輕重者書所謂上刑適輕下服是也有權一國而)¶
　(為輕重者司㓂所謂刑新國用輕典之類是也吕/刑之言惟齊非齊有倫有要其言有倫正謂此也)¶
以五刑糾萬民一曰野刑上功糾力二曰軍刑上命糾¶
守三曰鄉刑上德糾孝四曰官刑上能糾職五曰國刑¶
上愿糾暴(守劉音狩/愿音願)¶
　(野刑施於六遂者也軍刑施於軍旅者也鄉刑施於/六鄉者也官刑施於官府者也國刑施於王國者也)¶
<pb:KR1d0005_WYG_030-3a>¶
　(野刑所以弼事也民知即功則事官之事成矣力所/以致功也故所尚者功而所紏者在力軍刑所以弼)¶
　(政也而下知用命則政官之政成矣守所以致命也/故所上者命而所紏者在守鄉刑所以弼教也民知)¶
　(務德則教官之教成矣孝所以致德也故所上者德/而所紏者在孝官刑所以弼治也官惟其能則治官)¶
　(之治成矣職所以致能故所上者能而所紏者在職/國刑則正以刑為主也以教祗德而使之不虣而已)¶
　(豈徒以鞭扑殺戮為事哉故所上者愿而所紏者在/暴盖失愿而暴刑所取也凡此五刑以六官攷之而)¶
　(不及於禮者盖禮之施於萬民者在教而已謂之紏/萬民則刑之所施以賤者為主故也先野刑而後至)¶
　(於國刑者刑之所施先逺而後近先外/而後内與書序蠻夷猾夏㓂賊姦宄同)¶
以圜土聚教罷民凡害人者寘之圜土而施職事焉以¶
<pb:KR1d0005_WYG_030-3b>¶
明刑恥之其能改者反於中國不齒三年其不能改而¶
出圜土者殺(罷音皮注下皆同/寘之豉反又音示)¶
　(以兩儀言之則乾為圜以五則言之則規為圜獄而/謂之圜土有生養而主乎仁之意非茍寘之也罷民)¶
　(不能自强以禮者也故有至於罪以至於罪而害人/唯其過矣故寘之圜土凡以聚而教之也施職事焉)¶
　(謂以其所能役使之也所以勞苦之使知自强以明/刑耻之謂書其罪惡以著之於背也所以汚辱之使)¶
　(知自好彼知自强則厭勞苦而思就顯榮矣則向之/失者今也皆洗滌自新遷善徙義斯釋之可也故其)¶
　(能改者反於中國方其寘之圜土猶外之中國也其/能改者出之而無復圜土之拘制所謂反之於中國)¶
　(也且其収之也三讓而罰而歸之於圜土及與其能/改亦不可以一日而足故不齒於倫類者三年三年)¶
<pb:KR1d0005_WYG_030-4a>¶
　(無違亦已乆矣則歸之倫類以序之而復於平民也/先王於罷民宥而教之可謂至矣然有不能改而又)¶
　(造焉者殺之可謂義也故其不能改而出圜土者殺/聚而教之者仁出而殺之者義也圜土之法一設而)¶
　(先王之仁義兩存則孰不欲逺罪遷善哉其不能改/而出焉者固無有矣特其立法也詳而曲為之防及)¶
　(此書曰五流有宅五宅三居則方舜之時以流宥五/刑輕者外之中國也囚之圜土其意亦猶是與然時)¶
　(異則法異此其/所以不同與)¶
以兩造禁民訟入束矢於朝然後聽之(造七/報反)¶
　(兩造謂彼巳有辨而皆至於公也訟者言於公也訟/以兩造聽之而無所偏受則不直者自反而民訟自)¶
　(禁矣入束矢以自眀其直而矢之為利直行者也不/直則入其矢亦所以懲不直知所懲則訟何患於滋)¶
<pb:KR1d0005_WYG_030-4b>¶
　(而不禁乎古之於訟謂之聽者以聽其聲為主也其/来自外受之自内我無加損焉因彼而巳書曰兩造)¶
　(具備師聽五/辭此之謂也)¶
以兩劑禁民獄入鈞金三日乃致於朝然後聽之(劑子/隨反)¶
　(方言於公者訟也因而守之者獄也盖争而不已必/事於訟訟而不已者必至於獄以其至於獄也必有)¶
　(簡然後聽之故書曰無簡不聽兩劑書也兩劑彼巳/各具其獄辭之書也以兩劑聽之而無所偏信則不)¶
　(直者自反而民獄自禁矣入鈞金則以自明其不可/變然後聽之而金之為物則堅剛而不變故也必三)¶
　(日而後辨者重致民於獄也書曰聽獄之兩辭記曰/有旨無簡不聽所謂簡者非特劑也舉劑以見類焉)¶
以嘉石平罷民凡萬民之有罪過而未麗於灋而害於¶
<pb:KR1d0005_WYG_030-5a>¶
州里者桎梏而坐諸嘉石役諸司空重罪旬有三日坐¶
朞役其次九日坐九月役其次七日坐七月役其次五¶
日坐五月役其下罪三日坐三月役使州里任之則宥¶
而舍之(桎音質梏/古毒反)¶
　(易曰嘉會足以合禮則嘉者合禮之善也罷民不能/自强以禮坐諸嘉石以辨治之則使之自省而克已)¶
　(復禮也圜土之聚民謂之害人則以其己麗於法也/嘉石之平罷民謂其有罪過而未麗於法則其得罪)¶
　(差輕於圜土/也餘見雜傳)¶
以肺石達窮民凡遠近&KR1103;獨老㓜之欲有復於上而其¶
<pb:KR1d0005_WYG_030-5b>¶
長弗達者立於肺石三日士聽其辭以告於上而罪其¶
長(&KR1103;其營反/長丁丈反)¶
　(肺之在五臟其情為憂肺之在五官其竅為鼻&KR1103;獨/老㓜所謂窮民也以其憂在乎内而不能自達則立)¶
　(於肺石而達之則窮民有所信矣夫&KR1103;獨無助而可/誣老者無力而可侮幼者無知而可罔為之長者至)¶
　(不敢廢也其事葢有助焉堯之不虐無告文玉/之發政施仁必先斯四者其意葢亦如此也)¶
正月之吉始和布刑於邦國都鄙乃縣刑象之灋於象¶
魏使萬民觀刑象挾日而歛之¶
　(夫刑者侀也侀者成也宜無所加損焉於嵗終亦有/所改易正月之吉始調和而布行之者盖先王雖原)¶
<pb:KR1d0005_WYG_030-6a>¶
　(情以定罪據事以制刑亦當因時而為之變通矣噬/嗑之明罰勑法賁之無敢折獄豐之折獄致刑中孚)¶
　(之議獄緩死大司徒以荒政而緩刑穆王度作刑以/詰四方則刑雖有常刑亦量時而有輕重正月之吉)¶
　(始和布刑於邦國都鄙為事故也其布刑也亦與太/宰之布治司徒之布教司馬之布政同意且民不可)¶
　(使覿刑先王必縣刑象使民觀之者盖先王之法若/江河貴乎易避而難犯茍匿為物而愚不識及陷於)¶
　(罪又從而刑之不幾於罔民乎其使民觀/象者凡使民知所避而已豈覿刑之意哉)¶
凡邦之大盟約涖其盟書而登之於天府太史内史司¶
㑹及六官皆受其貳而藏之(約於妙反/㑹古外反)¶
　(司民之職曰凡邦國有疑㑹同則掌其盟約之載所/謂邦國之大盟約者此也刑者侀也一成而不可變)¶
<pb:KR1d0005_WYG_030-6b>¶
　(盟約以質信則亦一成而不可變也故大司冦涖其/盟書違盟約則刑所取亦刑官之事也登於天府保)¶
　(藏之與寶鎮寶器民數榖數同也古之盟也必質明與/神晏子仰天而嘆曰嬰所不唯忠於君利社稷者是)¶
　(有如上帝乃㰱則盟約之所主天寔司之也太史内/史司㑹皆受其貳而藏之各以攷事焉非特備失亡)¶
　(而已司約之言六/官辟藏亦謂此也)¶
凡諸侯之獄訟以邦典定之凡卿大夫之獄訟以邦灋¶
斷之凡庶民之獄訟以邦成弊之(斷丁亂反/弊必世反)¶
　(凡有情者不能無争凡有争心者不能無獄訟雖貴/賤之異𫝑尊卑之殊分是非之相攻利害之相仍争)¶
　(而不已或至於訟訟而不已或至於獄先王為之剖/决不啻若辨白黑若數一二者盖各以其事類定而)¶
<pb:KR1d0005_WYG_030-7a>¶
　(已六典所以待邦國之治諸侯强大其獄訟難定故/以邦典定之八法所以待官府之治云云見新經一)¶
　(之使不亂者定也辨之使有分者斷也因而治之者/弊也弊詳於㫁㫁詳於定諸侯尊於卿大夫故言定)¶
　(卿大夫貴於庶民故言㫁萬民/則卑賤其治之為愈詳故言弊)¶
大祭祀奉犬牲若禋祀五帝則戒之日涖誓百官戒於¶
百族及納享前王祭之日亦如之奉其明水火凡朝覲¶
會同前王大䘮亦如之大軍旅涖戮於社凡邦之大事¶
使其屬蹕(享普庚反又普孟反/蹕本亦作䟆音畢)¶
　(奉犬牲各從其類新經云云若禋祀五帝則戒之日/涖誓百官戒於百族者精意以享謂之禋戒之日謂)¶
<pb:KR1d0005_WYG_030-7b>¶
　(散齋也百官則凡官府之執事者皆是也百族則凡/百官之族姓與祭者皆是也太宰之祀五帝則戒百)¶
　(官大司㓂涖之而已至於百族則大司㓂又戒之也/吾王方致其精意以交乎神則百官之執事百族之)¶
　(於祭可不致其嚴乎記曰獻命庫門之内戒百官官/也太廟之命戒百姓也所謂百姓則百族也於百)¶
　(言誓於百族言戒亦互見也夫精禋之所盡主之心/進於道矣誓戒之所嚴臣之心進於禮矣誓之至矣)¶
　(有不用誓者則司㓂之刑從而加其慢誓者焉戒之/至矣有不用戒者則司㓂之刑從而加其弛戒焉必)¶
　(使司㓂涖誓而㫁焉則致百官百族於刑之中義也/且夫莫親於王猶親立於澤中以聽誓戒況夫卑之)¶
　(為臣屬者乎莫卑於遂師於祭祀且猶審其誓戒況/夫貴之為官族者乎惟其如是然後可以佐王之禋)¶
　(祀也於天地二官未甞言禋則所以佐王事上帝者/有在於此盖治教之官佐王以道於所事意不期精)¶
<pb:KR1d0005_WYG_030-8a>¶
　(粗焉刑官以革汚濊而除之則致意之精正在是也/及納享前王祭之日亦如之者納亨則受牲於鑊以)¶
　(亨也太宰及納亨賛王牲事方是時也治官以宰制/斟酌賛王而刑官先焉俾王從欲以治則刑先之而)¶
　(四方莫不順從無敢慢故也太宰稱祀而司㓂稱祭/之日者宰天官以道佐王事神故稱祀刑制人之形)¶
　(焉故稱祭奉其明水火者明水謂以鑒取水於月也/明火謂以燧取火於日也新經云云書曰明清於單)¶
　(辭此以刑官明清之事也凡朝覲㑹同前王大喪亦/如之與大祭祀前王同義亦期於無刑之意也大軍)¶
　(旅涖戮於社者弗用命戮於社涖戮刑官之事也凡/邦之大事使其屬蹕者止使人毋敢干焉刑官之事)¶
　(也盖先王之用刑亦使人易避而難犯刑官之佐王/亦以是也小司㓂國之大事使其屬蹕事在國中而)¶
　(已大司㓂言邦則非特國/中也事之所在通國野焉)¶
<pb:KR1d0005_WYG_030-8b>¶
小司㓂之職掌外朝之政以致萬民而詢焉一曰詢國¶
危二曰詢國遷三曰詢立君其位王南鄉三公及州長¶
百姓北面羣臣西面羣吏東面小司㓂擯以叙進而問¶
焉以衆輔志而弊謀¶
　　(王朝有三有内朝有治朝有外朝外朝在庫門之外/而致萬民以詢事之朝也詢者徧咨之謂也洪範曰)¶
　　(汝則有大疑謀及乃心謀及卿士謀及庶人謀及卜/筮汝則從龜從筮從卿士從庶人從是之謂大同則)¶
　　(所謂致萬民而詢者卿士庶人無不在也詢/民則其謀也徧矣故以致萬民為主也國危)　(及於庶安/  則謀)¶
　　(矣若周公之討亂是也國遷則謀居矣若盤庚之遷/都是也立君則謀嗣矣若文王舍伯邑考立武王是)¶
<pb:KR1d0005_WYG_030-9a>¶
　(也新經云云小司㓂擯以叙進而問焉則先貴後賤先/上後下謀在衆也志在王也以衆輔志則以衆謀而)¶
　(輔王之志也弊謀則以衆謀為稽而弊之於王/也書曰朕志先定詢謀僉同亦若此而已矣)¶
以五刑聽萬民之獄訟附於刑用情訊之至於旬乃弊¶
之讀書則用灋凡命夫命婦不躬坐獄訟凡王之同族¶
有罪不即市(訊音/信)¶
　(五刑則司刑所謂墨也劓也宫也剕也殺也聼訟則/其是非曲直能審能克也能聽獄訟然後於有罪者)¶
　(而麗之於法以附於刑也既得其罪附於刑矣又/從而用情以訊之恐其非心服而從也新經云云)¶
以五聲聽獄訟求民情一曰辭聽二曰色聽三曰氣聽¶
<pb:KR1d0005_WYG_030-9b>¶
四曰耳聽五曰目聽¶
　(&KR0214;&KR0214;之民汨於利害之塗域於是非之境争心不已/至於獄訟先王於訟則聽之以兩造於獄則聽之以)¶
　(兩劑善良於此欲以正勝姦僞於此欲以幸免彼其/正勝幸免之心藏於深情厚貌之際必也以言訊之)¶
　(以情求之其聼有五而大概以辭為主盖心者形之/君辭者心之聲心聲發於中而不能掩之於外其情)¶
　(安能廋哉此所以合氣色耳目之聽而同謂之五聲/矣其辭信矣則色定氣舒耳目之視聽不亂其辭僞)¶
　(矣則色變氣短耳目之視聽皆失以此聽訟則民之/情僞尚安所逃哉惟皆以辭為主故一曰辭聽聽其)¶
　(辭而因察其色以色著乎顔而為心之表故也彼脅/肩諂笑者有愧於心則其色赩然則察其色固足以)¶
　(得其心矣故二曰色聽以色為未足又察其氣以氣/充於體而為心之運故也狓行有不慊於心則氣為)¶
<pb:KR1d0005_WYG_030-10a>¶
　(之餒則察其氣亦足以得其心矣故三曰氣聽耳目/者心之樞機則心之情僞亦寓於耳目視聽之際察)¶
　(其視聽亦足以得其心矣探其夲而言之則惟耳夲/於立始而先五官而生即其用而言之惟耳為能無)¶
　(待而先五官而聞故天一生水而耳屬之地二生/火而目屬之此所以四曰耳聽五曰目聽也)¶
以八辟麗邦灋附刑罰一曰議親之辟二曰議故之辟¶
三曰議賢之辟四曰議能之辟五曰議功之辟六曰議¶
貴之辟七曰議勤之辟八曰議賔之辟¶
　(新經云云親謂王之親族也故謂王之故舊也賢謂/有德行者也能謂有道藝者也功謂臣之有大功者)¶
　(也貴謂臣之有爵位也勤謂羣吏之勤於事者也賔/謂四方之賔客者也以王之親故則不可以衆人同)¶
<pb:KR1d0005_WYG_030-10b>¶
　(例以國之賢能則不可以與庸常同科有功則或可/以掩過在貴則不可以遽凌辱吏之勤勞則不可以)¶
　(沮抑吏之尊貴則宜有以優異此所以用八辟以議/之也然以臯陶為士而瞽瞍殺人舜不敢赦必至遵)¶
　(海而逃然後可其/議之大概可知矣)¶
以三刺斷庶民獄訟之中一曰訊羣臣二曰訊羣吏三¶
曰訊萬民聽民之所刺宥以施上服下服之刑(刺七賜/反㫁丁)¶
　(亂/反)¶
　(先王以好生之德洽於民心與其有不辜之殺寧有/不經之失故民之麗於刑而在所棄者猶不忍置之)¶
　(死地尚冀有以生之焉此所以用三刺以㫁庶民獄/訟之中也刺殺也訊之於臣吏萬民衆人皆曰可殺)¶
<pb:KR1d0005_WYG_030-11a>¶
　(然後殺之則殺者非我因彼而已如刺之於物物觸/之而後刺其刺無不當矣故不曰殺而曰刺必曰三)¶
　(刺而後㫁則凡以求其事實而已中者事實之書也/與天府謂之治中告天謂之升中同意以宰夫攷之)¶
　(羣吏非大夫以上則所謂羣臣者大夫以上也羣吏/者士以下也訊羣臣羣吏然後訊萬民者則臣吏能)¶
　(循民志而達之故也聽民之所刺宥司刺所謂三刺/三宥之法是也聽民之所刺則衆人皆曰可殺然後)¶
　(殺之也聽民之所宥則衆人皆曰可宥然後宥之也/刑者上之所制以服於下而下有罪附於刑者宜無)¶
　(不服也上服則服刑之重者也下服則服刑之輕者/也謂之上服下服則猶舜典之言五刑有服呂刑之)¶
　(言上刑適輕下服下刑適重上服者同也記曰刑人/於市與衆棄之此刺宥所以必聽於民凡與衆共之)¶
　(而/已)¶
<pb:KR1d0005_WYG_030-11b>¶
及大比登民數自生齒已上登於天府内史司㑹冡宰¶
貳之以制國用(比毗志反/上時掌反)¶
　(及大比謂三年大比也以三年之乆而民之生死登/下亦已多矣故及大比登民數焉生齒則有食之端)¶
　(有食之端則將任之以職故自生齒以上登其數登/於天府則寶而藏之也民數有多寡則利之繁省亦)¶
　(可知矣盖民之犯刑以其貧民之貧則以上賦歛之/多不知事為之制也此内史司㑹冡宰所以貳之以)¶
　(制國用盖國用以賦歛制之賦歛之多寡以民数制/之故也記曰冡宰制國用於嵗之杪制國用者冡宰)¶
　(之事而兼内史司㑹言之者盖内史執國法及國令/之貳以攷政事以逆㑹計司㑹以法均節其財用故)¶
　(也/)¶
<pb:KR1d0005_WYG_030-12a>¶
小祭祀奉犬牲凡禋祀五帝實鑊水納亨亦如之大賔¶
客前王而辟后世子之喪亦如之小師涖戮凡國之大¶
事使其屬蹕(鑊户郭反/辟皮亦反)¶
　(大司㓂大祭祀奉犬牲故小司㓂小祭祀奉犬牲新/經云云盖木仁也火禮也以木㸑火則以仁出禮也)¶
　(鑊義也水知也實鑊水則以知充義也舜戒臯陶曰/惟明克允穆王之吕刑曰哲人惟刑則用刑者尤賴)¶
　(於智此刑官所以貴乎以智充仁而成乎以仁出禮/之事也盖禮與刑相為表裏失禮則刑之所恥也以)¶
　(義用刑者茍無智以充其義則輕重失其序淺深失/其量智之於刑其可少乎大司㓂凡朝覲㑹同前王)¶
　(小司㓂大賔客前王而辟則小司㓂非特前王又為/王闢道也亦刑先之意大司㓂大軍旅涖戮於社故)¶
<pb:KR1d0005_WYG_030-12b>¶
　(小司㓂小師涖戮大司㓂凡邦之大事使其屬蹕故/小司㓂凡國之大事使其屬蹕言邦則通邑都焉言)¶
　(國則主於/國中而巳)¶
孟冬祀司民獻民數於王王拜受之以圖國用而進退¶
之¶
　(民生自天天實有司之者先王必有以報其生養之/功冬物成之時故孟冬祀司民焉方祀司民則司㓂)¶
　(獻民數於王者以民之多寡實天降也刑之繁省致/天討也人之所為凡以奉成天之所為而已未甞私)¶
　(焉有以照之於天也王拜而受則重數也司會冡宰/以制國用而王則圖國用而進退之者盖圖者圖其)¶
　(大計也制則事為之備也圖其大計者君之事也事/為之制者臣之事也人君不圖而退之人臣不敢擅)¶
<pb:KR1d0005_WYG_030-13a>¶
　(殺物而損禮此無他上之所主者要下之所治者詳/故也如此則内史司㑹冡宰雖事為之制而盈虚緩)¶
　(急之度開闔歛散之權一皆㫁於王焉然以圖國用/必言於司㓂者以民之輕生而觸法冐死而犯刑者)¶
　(以其貧而已民之貧以上用度之侈賦歛之多而/已用度侈而賦歛多以不知圖國用而制之故也)¶
嵗終則令羣士計獄弊訟登中於天府¶
　(曰羣士刑官也刑官謂之士士事也察也治至於用/刑非道也事而已直欲致其察故也自士師鄉士而)¶
　(下皆刑官故謂之羣士計獄者計其多寡之數也弊/訟者察其情而斷之為不疑要其歸則計非不弊弊)¶
　(非不計各有攸當而已然於嵗終令計獄弊訟則計/獄者所以要其用而攷之也弊訟者所以革其弊而)¶
　(㫁之也中獄訟之中言事實之書也登中於天府刑/所以致天討故登於天府而藏之且示重其書而有)¶
<pb:KR1d0005_WYG_030-13b>¶
　(慎用/之意)¶
正嵗帥其屬而觀刑象令以木鐸曰不用法者國有常¶
刑令羣士乃宣布於四方憲刑禁乃命其屬入㑹乃致¶
事(鐸侍/洛反)¶
　(正嵗帥其屬而觀刑象與小宰帥其屬觀治象同意/令觀刑象則慮其或不見也令以木鐸則慮其或不)¶
　(聞也刑官聞見之既審而猶有不用法則刑所取也/故戒以不用法者國有常刑令羣士則令於士師鄉)¶
　(士以下使之稟法故也宣布於四方及邦國矣所宣/布非一國也故言四方與行人言時㑹以發四方之)¶
　(禁同意憲刑禁則掲而示之使知所避也有刑必有/禁所以左右刑罰而使不犯也命其屬則命刑宫之)¶
<pb:KR1d0005_WYG_030-14a>¶
　(屬也入㑹則㑹計其刑之多少而入其書於司㓂也/於秋官言入則秋以入為事也嵗㑹餘官皆以歳終)¶
　(入其書獨司㓂以正嵗入之者所以謹其始/也且春主仁而先王於刑亦以仁為主故也)¶
士師之職掌國之五禁之灋以左右刑罰一曰宮禁二¶
曰官禁三曰國禁四曰野禁五曰軍禁皆以木鐸狥之¶
於朝書而縣於門閭(左右並/去聲)¶
　(先王之用刑罰常出於不得已故刑期於無刑罰期/於無罰必輔之以禁使民不犯而後已也禁施於未)¶
　(然之前刑罰施於已然之後禁之所以為仁刑罰之/所以為義禁之不止而猶有犯焉然後加之以刑罰)¶
　(以義斷仁也然則以刑罰為正而以五禁左右之來/而翼之使無敢犯也宮禁施於宮中者也官禁施於)¶
<pb:KR1d0005_WYG_030-14b>¶
　(官府者也國禁施於王國者也野禁施於郊野者也/軍禁施於軍旅者也自宮禁以至於軍禁由内以及)¶
　(外之序也五刑自野以及國其序與此不同者盖禁/欲其無犯此其所以異於刑也以木鐸狥之於朝使)¶
　(之内有所聞也書而縣於門閭使之/外有所見也皆狥而縣之互相備也)¶
以五戒先後刑罰毋使罪麗於民一曰誓用之於軍旅¶
二曰誥用之於㑹同三曰禁用諸田役四曰糾用諸國¶
中五曰憲用諸都鄙(誥古/報反)¶
　(禁止使勿為施於未然之前戒敕其怠忽施於事為/之際故以五戒先後刑罰盖以刑罰為中以五戒引)¶
　(而導之故謂之先後也先之則若盤庚上篇以戒羣/臣是以誥先之也後之則若盤庚下篇以戒百官族)¶
<pb:KR1d0005_WYG_030-15a>¶
　(姓是以誥後之也若中篇誥民我乃劓殄滅之無遺/育則刑罰將致矣以五戒先之則引而導之使民無)¶
　(退而麗乎刑罰也以五戒後之則引而導之使民無/進而麗乎刑罰也如此則固無麗罪之民矣誓若湯)¶
　(誓泰誓之類誥若康誥洛誥之類禁若遂人之田役/掌其禁令紏若刑典之紏萬民也憲若布憲掌邦之)¶
　(刑禁是也新經云云軍旅㑹同田役則戒之於有/事之時國中都鄙則戒之於無事之日毋使罪麗)¶
　(於民則軍旅為大㑹同次之田役次之先事而戒宜/緩於有事而戒故國中都鄙又次之先國中後都鄙)¶
　(則自近以及逺與五禁同意此其序也然則誓之所/用非特軍旅也而軍旅為主祭祀田役之類皆有誓)¶
　(也禁之所用非特田役也而以田役為主宫中官府/皆有禁也以此推之則誥也紏也憲也亦若是而已)¶
　(矣/)¶
<pb:KR1d0005_WYG_030-15b>¶
掌鄉合州黨族閭比之聯與其民人之什伍使之相安¶
相受以比追胥之事以施刑罰慶賞(比毗志反追如字/又張類反胥如字)¶
　(又思/叙反)¶
　(六&KR0056;之内其居則有州黨族閭比其民則有什伍合/州黨族閭比者以比合比以閭合閭所以聯其居也)¶
　(合其人民之什伍者以伍合伍以什合什所以聯其/人也聯比其居什伍其人鄉宦之事也而士師又掌)¶
　(之使之相安相受故也去其害人者則使之相安使/州里任焉而舍之則使之相受以居處則相安而不)¶
　(相疾以往來相受而不相拒則可以無事矣無事而/相安相受然後有事而可以同其憂患焉比追胥同)¶
　(盗賊之事於是乎作矣以施刑罰慶賞則廢事者施/刑罰有功者施慶賞也士師掌刑故使之相安而已)¶
<pb:KR1d0005_WYG_030-16a>¶
　(若夫相保則教官之/事也非士師所及)¶
掌官中之政令察獄訟之辭以詔司㓂斷獄弊訟致邦¶
令¶
　(宫中之政令謂政令之旋於官府之中者也士師則/掌之邦令施於邦國都鄙也士師則從而致之矣盖)¶
　(政令也邦令也欲其行而不敢違必使士/師掌而致之者以違令則刑之所取也)¶
掌士之八成一曰邦汋二曰邦賊三曰邦諜四曰犯邦¶
令五曰撟邦令六曰為邦盜七曰為邦朋八曰為邦誣¶
　(汋上灼反諜/音牒撟音矯)¶
<pb:KR1d0005_WYG_030-16b>¶
　(終始無虧之謂成八成者以我之成法成物之虧而/已官府之八成則其經治之成法也士師之八成則)¶
　(其正亂之成法也經治之成法在德故德成於此而/衆治之虧者理焉正亂之成法在刑故刑成於此而)¶
　(衆亂之虧者懲焉邦汋謂汋邦事之輕重緩急所在/為鄉背出入者也邦賊謂小人作於内而為邦賊者)¶
　(也邦諜謂姦人來於外而為諜也賊則逆亂也諜則/反間也犯邦令則犯而違之也撟邦令則撟而造之)¶
　(也為邦盗則竊取國之寶藏者也為邦朋則為私黨/以亂民也為邦誣則造訛言以惑衆也先王之時齊)¶
　(八政以防淫一道德以同風俗患夫姦人所以為禍/本者如此立八成之法以使士師掌之俟其類至則)¶
　(從而治之則制治於未亂保邦於/未危所以防其芽蘖者豈不至哉)¶
若邦凶荒則以荒辯之灋治之令移民通財糾守緩刑¶
<pb:KR1d0005_WYG_030-17a>¶
　(榖不熟為凶凶甚則為荒若邦凶而至荒則移民通/財糾守緩刑之事因而有辨矣故以荒辯之法治焉)¶
　(夫移民則若梁惠王移其民於河東也通財則若晉/饑秦輸之粟也糾守則糾四封之守以防㓂警也緩)¶
　(刑則以刑雖不可去亦緩之而不急也小行人言若/國凶荒令賙委之則概指諸侯之國也故言國以别)¶
　(邦焉今此言邦凶荒以荒辨之法治之則凶荒徧邦/然後以荒辨之法治之故言邦以别邑都焉荒政無)¶
　(紏守而有去幾今此無去幾而有紏守王責諸侯/以守故可以去幾邦國為王守則有紏守而已)¶
凡以財獄訟者正之以傅别約劑若祭勝國之社稷則¶
為之尸王燕出入則前驅而辟祀五帝則沃尸及王盥¶
洎鑊水凡刉珥則奉犬牲諸侯為賔則帥其屬而蹕於¶
<pb:KR1d0005_WYG_030-17b>¶
王宫大䘮亦如之大師帥其屬而禁逆軍旅者與犯師¶
禁者而戮之嵗終則令正要會正嵗帥其屬而憲禁令¶
於國及郊野(傅音附約於妙反盥音貫洎其器反又音/冀刉音機又音竒珥而志反要平聲㑹古)¶
　(外/反)¶
　(傅謂地傅别謂判書約謂書其期約也劑謂為之要/書也以財獄訟者必有傅别約劑然後其實僞可正)¶
　(也民知此則無敢苟簡於其始而獄訟由之以省也/易之訟言君子以作事謀始殆謂是也勝國之社亡)¶
　(殷之社是也故祭則以士師為之尸小司㓂大賔客/前王而辟故士師王燕出入則前驅而辟以燕出入)¶
　(非大事故也祀五帝則沃尸及王盥者沃盥所以致/潔而除汚穢尸神像也王事神者也沃尸及王盥以)¶
<pb:KR1d0005_WYG_030-18a>¶
　(潔除汚穢相天及王事者也刑官之事如此故使士/師沃尸及王盥也不言禋祀則精意以享非士師所)¶
　(及也洎鑊水者小司㓂實鑊水士師續司㓂之事而/終也洎從水從自以物為自而加以水也刉珥釁禮)¶
　(之事也用牲毛者曰刉羽者曰珥比大祭此又為小/也故士師刉珥則奉犬牲諸侯為賔則帥其屬而蹕)¶
　(於王宮者大司㓂小司㓂言使帥其屬非必親帥之/也士師言帥其屬則親蹕矣尊卑之序也大司㓂蹕)¶
　(邦事則通國邑小司㓂蹕國事止於國中故士師蹕/王宮而已所蹕者彌狹矣禁逆軍旅則使之無犯也)¶
　(犯師禁戮之則治軍旅以嚴為主也然亦非軍之大/事嵗終則令正要㑹謂小司㓂正嵗乃命其屬入㑹)¶
　(故也正嵗帥其屬而憲禁令於國及郊野者國謂王/國郊野則鄉遂也内而王國外而郊野士師於正嵗)¶
　(則帥其屬而憲禁令/亦使之無犯故也)¶
<pb:KR1d0005_WYG_030-18b>¶
　¶
　¶
　¶
　¶
　¶
　¶
　¶
　周禮詳解卷三十¶
