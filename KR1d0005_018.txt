# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.737381
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷十八
<pb:KR1d0005_WYG_018-1a>¶
欽定四庫全書¶
　周禮詳解卷十八¶
　　　　　　　　　　　　宋　王昭禹　撰¶
小宗伯之職掌建國之神位右社稷左宗廟兆五帝於¶
四郊四望四類亦如之兆山川丘陵墳衍各因其方¶
　(王之所體者道也大宗伯所以佐王特道之物而已/大宗伯之所建者禮也小宗伯所以佐大宗伯者特)¶
　(禮之物而已道不渾於度數故求之度數而不得也/降而生物則度數存焉大宗伯之所建凢明於本數)¶
　(小宗伯之所佐凢係於末度本精而末粗數畧而度/詳聖人南面而治與萬物相見必以祀致餙焉則精)¶
<pb:KR1d0005_WYG_018-1b>¶
　(粗詳畧不可以不備也記曰知禮樂之情者能作識/禮樂之文者能述然則大宗伯盖與於知禮之情而)¶
　(作之也小宗伯盖與於識禮之文而述之也别而言/之天曰神地曰示人曰鬼合而言之皆可謂之神葢)¶
　(神無方無乎不在然古人所以求諸神者未嘗不在/焉有在故有方有方故有位右社稷左宗廟國中之)¶
　(神位也兆五帝於四郊與夫四望山川丘陵墳衍國/外之神位也尊五帝而逺之則以宗廟為親賔山陵)¶
　(墳衍而外之則以社稷為主右隂也而地道尊右社/稷地類也故右社稷左陽也人道所向君子於其親)¶
　(事死如生故左宗廟左右各因其所尚而非相為尊/卑故此言右社稷而左宗廟而匠人營國亦曰左祖)¶
　(右社言社則見稷言祖則見宗東西隂陽之中南北/陰陽之正昊天其君五帝其佐也君王其中而五帝)¶
　(之運與五行同其休王焉故為之兆五帝於四郊五/帝也而兆止於四郊則土與火相生以相繼者也豈)¶
<pb:KR1d0005_WYG_018-2a>¶
　(同兆於南郊乎非特五帝之兆如此四類四望亦如/之五嶽四瀆在地而成形故祭謂之望日月風雨司)¶
　(中司命在天而成象故祭謂之類所以聚之非一神/也故經於上帝每言類而小宗伯天地之大災亦類)¶
　(社稷宗廟之位夫國之神位衆矣言兆五帝而不言/地上之圓丘言山川丘陵墳衍各於其方而不言澤)¶
　(中之方丘言宗廟而不言/祧廟則皆舉卑以見尊也)¶
掌五禮之禁令與其用等辨廟祧之昭穆辨吉凶之五¶
服車旗宫室之禁掌三族之别以辨親疎其正室皆謂¶
之門子掌其政令¶
　(吉凶軍賔嘉之五禮大宗伯既掌其本數矣小宗伯/又掌其末度焉禁謂禁其所不得用令謂令其所當)¶
<pb:KR1d0005_WYG_018-2b>¶
　(用又有等焉葢道通為一則無等矣禮别於五故象/天地之大而有髙卑象四時之行而有先後卑髙之)¶
　(陳先後之序而自然之等存乎其間禮之為禮特輔/其自然者以等之而已用等之不同有尊卑焉於是)¶
　(有廟祧之昭穆所以辨尊卑有貴賤焉於是有衣服/車旗宫室之禁所以辨貴賤有親踈焉於是有三族)¶
　(之别所以辨親疎辨廟祧之昭穆合為三昭三穆與/大祖之廟而七焉昭穆之序尊卑之殺不可以不辨)¶
　(也小宗伯辨廟祧之昭穆而小史又辨昭穆何也小/宗伯所辨其序也小史所辨其書也自昔禹不先鯀)¶
　(湯不先契文武不先不窋葢子雖賢聖不得先其父/新鬼雖大不得先其故凢以昭穆所辨其序固如此)¶
　(也而魯之文公乃至於躋僖公夏父弗忌不能有以/辨之而已故君子以為逆祀辨吉凶之五服車旗宫)¶
　(室之禁者吉之五服或以九或以七或以五降殺以/兩凢以象其徳凶之五服近止於三月逺止於三年)¶
<pb:KR1d0005_WYG_018-3a>¶
　(凢以稱其情車旗宫室必有禁焉則奢不僣儉不偪/矣掌三族之别以辨親踈者人之主也上親父下親)¶
　(子而已與之為三以父而親祖以子而親孫是之謂/以三為五以祖親髙祖以孫親𤣥孫是之謂以五為)¶
　(九夫親親之序自三以至於九而此特言三族之别/則由隆以為殺篤近以舉逺正所以辨親踈故也三)¶
　(族之已立則本末斯從焉其正室皆謂之門子掌其/政令者尊祖故敬宗敬宗故明嫡正室其嫡矣以其)¶
　(當室故謂之正室以其當門故謂之門子曲禮曰/孤子當室文王世子曰正室守大廟皆指嫡而言)¶
毛六牲辨其名物而頒之於五官使共奉之辨六齍之¶
名物與其用使六宫之人共奉之¶
　(牲齍尊彛之名物易知也而以小宗伯辨焉則名之/所命物之所色有義存焉為難知也夫祭祀之事王)¶
<pb:KR1d0005_WYG_018-3b>¶
　(后親之而五官所以續王之事而終之以成外治六/宫之人所以續后之事而終之以成内治者牲天産)¶
　(也其類屬乎陽而動然皆生之而後可殺焉是故謂/之牲而辨六牲之名物則使續王之事而終之以成)¶
　(外治者共奉之齍地産也其類屬乎陰而植然其在/器也各有多少之齊焉是故謂之盛而辨六齍之名)¶
　(物則使續后之事而終之以成内治者共奉之内外/隂陽各從其類也非特是也頒六牲於五官亦從其)¶
　(類而分之也司徒主牛宗伯主雞司馬主馬及羊司/冦主犬司空主豕此以其類而分之也至於六齍使)¶
　(六宫之人共奉之而不言頒則無所分矣共言共其/物奉言奉其事詩以大夫妻能循法度為可以共祭)¶
　(祀則共之言其物也以夫人可以奉祭祀為不失職/則奉之言其事也酒正共后之致飲於賔客之禮使)¶
　(其士奉之酒人為五齊三酒祭/祀則共奉之凢此皆其别也)¶
<pb:KR1d0005_WYG_018-4a>¶
辨六彝之名物以待果將辨六尊之名物以待祭祀賔¶
客掌衣服車旗宫室之賞賜掌四時祭祀之序事與其¶
禮若國大貞則奉玉帛以詔號¶
　(彛酌以祼求諸隂而已隂有常而無變故為之彛尊/酌以獻居其所而爵者從之故謂之尊於彛言祼將)¶
　(則尊酌以獻可知也於尊言祭祀賔客則彛亦可知/也祼將謂祼之時則将瓉以祼也司尊彛掌六尊六)¶
　(彛之位詔其爵辨其用與其實則尊彜之名物既不/同故其所用亦異此小宗伯所以辨其名物以待其)¶
　(用也幂人先尊後彛彜卑而尊尊故也今此先彛而/後尊者以言其用用則先彛矣掌衣服車旗宫室之)¶
　(賞賜者衣服車旗或以有功而賞或以私恩而賜其/賞賜亦有等差此小宗伯所以掌之也掌四時祭祀)¶
<pb:KR1d0005_WYG_018-4b>¶
　(之序事與其禮者謂天神人鬼地示之祭祀四時有/之其祭祀之事則各有先後之常序若卜日省鑊示)¶
　(滌濯之類也禮則四時祭祀所當用之常禮若隆殺/厚薄之類有度數存焉耳若國大貞則奉玉帛以詔)¶
　(號者大貞謂以事之大者而卜以貞之貞以問問以吉/知吉凶吉凶生乎動者也惟静而正足以勝故易曰)¶
　(凶者貞勝者也卜以知吉凶惟静而正為可問焉故/洛誥亦曰我二人共貞大卜曰凢國大貞天府曰季)¶
　(冬陳玉以貞來嵗之&KR0839;惡若國大貞則若卜立君卜/大封皆大貞也奉玉帛則以卜而禮神詔號則詔大)¶
　(祝之六號玉帛以二精致其物詔號以六號/辨其名皆禮之重者故小宗伯奉而詔之)¶
大祭祀省牲眡滌濯祭之日逆齍省鑊告時於王告備¶
於王凡祭祀賔客以時將瓚果詔相祭祀之小禮凡大¶
<pb:KR1d0005_WYG_018-5a>¶
禮佐大宗伯賜卿大夫士爵則儐¶
　(祭之物牲重而齍輕故此先省牲而後逆齍祭之序/先腥而後熟故此先省牲而後省鑊省牲以省充人)¶
　(之所係逆齍以逆&KR1066;人之所共省鑊以省烹人之所/具至於滌濯則無所不用以致其清而已詩云泂酌)¶
　(彼行潦可以濯溉葢言所貴在此而不在彼滌濯以/致其清宜在所畧也此於牲鑊則言省於滌濯則言)¶
　(眡而眡又詳於省者葢詩所美者道也而此所記者/禮也告時於王者時至矣而後告之也告備於王者)¶
　(禮備矣而後告之也凢祭祀賔客以時将瓉祼者以/時将之以授於王與后也故欝人凢祭祀賔客之祼)¶
　(事和欝鬯以實彛而陳之此祭祀賔客之禮所以同/用祼也典瑞祼圭有瓉以肆先王以祼賔客此祭祀)¶
　(賔客之祼所以同用瓉也王之祼也大宰賛之故大/宰祀之日賛玉幣爵之事大朝覲㑹同賛玉帛玉獻)¶
<pb:KR1d0005_WYG_018-5b>¶
　(玉几玉爵后之祼也内宰賛之故内宰大祭祀后祼/獻則賛瑶爵亦如之凢賔客之祼獻瑶爵皆賛小宗)¶
　(伯所謂以時瓉祼所以授王與后也鄭氏乃謂祭祀/則奉而授王賔客則奉而授宗伯殊不知大宗伯王)¶
　(后不與而後攝載祼也詔相祭祀之小禮者以大禮/大宗伯詔相之也故大禮則佐大宗伯而已夫盛徳)¶
　(之至其於禮也動容周旋莫不中焉果何待於詔相/乎此則大宗伯詔相祭祀之大禮小宗伯詔相祭祀)¶
　(之小禮者葢以言禮之意則動容周旋莫不中焉以/言禮之事則有而為之不敢以易此詔相所以不可)¶
　(已也子入太廟每事問夫豈不知而問哉亦以有而/為之不敢以易是所以為知禮也賜卿大夫士爵則)¶
　(儐者王命諸侯則大宗伯儐之也故諸侯雖卑如子/男尤以大宗伯以子男雖卑亦君道也故隆之以致)¶
　(其伸諸臣之尊雖如孤卿尤以小宗伯儐/以孤卿雖尊亦臣道也故殺之以致其屈)¶
<pb:KR1d0005_WYG_018-6a>¶
小祭祀掌事如大宗伯之禮大賔客受其將幣之齎¶
　(大宗伯凢祀大神享大鬼祭大示帥執事而卜日宿/眡滌濯涖玉鬯省牲鑊奉玉齍詔大號小祭祀則小)¶
　(宗伯之所掌也故其事如大宗伯之禮小宗伯既待/賔客以六彜以時将賛祼則王於賔客之禮施之盡)¶
　(矣禮之道施報而已受其將幣之齎則邦國享王而/報之禮盡矣夫報之盡在於將幣之齎則不㡬於貨)¶
　(取者也葢君子雖不可以貨取而亦不可以虚拘故/成王之識百辟享與不享特於儀物多寡之間此所)¶
　(謂將幣之齎則亦以其儀先焉而幣之所齎將之/而已謂之齎則所享之物莫不有多寡之齊焉)¶
若大師則帥有司而立軍社奉主車若軍將有事則與¶
祭有司將事於四望¶
<pb:KR1d0005_WYG_018-6b>¶
　(大師之禮用衆也故大師則帥有司而立軍社奉主/車言軍社則主軍其祖也言奉主車則社亦載於車)¶
　(也古者出師其始必宜乎社造乎祖其必載於車示/有所受命也以此用衆其有不受命者乎社本義義)¶
　(為隂祖本仁仁為陽先社後祖先義後仁則隂陽事/故也然則書用命賞於祖不用命戮於社先祖而後)¶
　(社何也葢書方其誓而撫衆則宜先祖以誘之也有/司大祝之屬也大祝之職亦曰大師設軍社祭有司)¶
　(亦大祝之屬也軍将有事則與戰合敵也雖以至仁/伐不仁然君子臨事而懼故有事於祭焉必祭四望)¶
　(則五岳四瀆山川之大者也山川為國阻固四望光/絶其類則阻固之大者大兵之象故将戰則祭焉)¶
若大甸則帥有司而饁獸於郊遂頒禽大烖及執事禱¶
祠於上下神示(甸音/田)¶
<pb:KR1d0005_WYG_018-7a>¶
　(大甸則四時之田也帥有司則帥大司馬之屬也夫/大田之禮簡衆也故大甸則帥有司而饁獸於郊遂)¶
　(頒禽獸可狩而獲者於禽為大故饁之禽可擒而制/者於獸為小故頒之葢盍而餉焉謂之饁頒則分之)¶
　(而已且田以簡衆則衆所不欲也田以獲取禽獸為/得焉則衆所同欲也先王以所不欲者寓之於其所)¶
　(欲故其於田也大獸公之小禽私之上殺者以為乾/豆次殺者以為賔客下殺者以充君庖而面傷剪羽)¶
　(毛不成其為禽者不以獻還舍於郊饁獸出而頒禽/其獸與禽皆不以獻者也以此簡衆則得其所同欲)¶
　(而輕其所不欲矣大烖及執事禱祠於上下神示猶/大宗伯大故則旅上帝及四望也故者人所為烖者)¶
　(天所為故禱祠於上下神示則靡神不舉求祭曰禱/報祭曰祠雖然古之體道者將超於吉凶得失之表)¶
　(人所不能害天所不能烖而於此大故旅上帝及/四望大烖禱祠於上下神示者特與民同患而已)¶
<pb:KR1d0005_WYG_018-7b>¶
王崩大肆以秬鬯渳及執事涖大斂小斂帥異族而佐¶
縣衰冠之式於路門之外及執事眂葬獻器遂哭之卜¶
葬兆甫竁亦如之旣葬詔相喪祭之禮成葬而祭墓為¶
位(渳亡婢反/竁充内反)¶
　(陳尸謂之肆大肆以順魂氣之變也以秬鬯渳則死/者人之所惡貴於潔馨故也及執事涖大歛小歛以)¶
　(順其體魄之蔵也縣衰冠之式於路門之外則制色/宜同故也及執事眡葬獻器遂哭之執事梓匠之屬)¶
　(獻器明器也獻明器則將以𦵏之反而亡焉始於此/小宗伯於其生也以禮詔相之故於其將𦵏也則感)¶
　(而哭焉非特是也至於卜𦵏兆甫竁亦然也故亦如/之䘮祭之禮虞祔也既𦵏而祭謂之虞虞死者精神)¶
<pb:KR1d0005_WYG_018-8a>¶
　(無所歸而祭之也檀弓曰𦵏者虞弗忍一日離也虞/祭既畢明日祔於祖父故有祔祭者以附祖屬於廟)¶
　(也成𦵏而祭墓為位者丘已封則謂之成𦵏/成𦵏而祭則祭后土也小宗伯則為壇位)¶
凡王之會同軍旅甸役之禱祠肄儀為位國有禍烖則¶
亦如之凡天地之大烖類社稷宗廟則為位凡國之大¶
禮佐大宗伯凡小禮掌事如大宗伯之儀(甸音/田)¶
　(王之㑹同軍旅田役皆有禱祠者以吉凶生乎動欲/吉而避凶者人情所不免也禱以求祠以賽禱祠皆)¶
　(有儀不可以不預習小宗伯於習儀則為位焉國有/禍烖於禱祠亦肆儀為位故亦如之天地之大灾若)¶
　(日月食山冡崩皆非常之變也則合聚社稷宗廟之/神而禱祠焉故曰類社稷宗廟則為位凢國之大禮)¶
<pb:KR1d0005_WYG_018-8b>¶
　(佐大宗伯凢小禮掌事如大宗伯之儀者一隂一陽/體此以示焉謂之禮儀者著乎末節以列數度宜之)¶
　(謂儀簡子之問禮及於揖遜周/旋故太叔以謂儀也非禮也)¶
肆師之職掌立國祀之禮以佐大宗伯¶
　(禮之義㣲而難知禮之數粗而可陳大宗伯掌建天/神人鬼地示之禮則得於微而難知之義肆師掌立)¶
　(國祀之禮以佐大宗伯則明於粗而可陳之數故肆/師之職以展器陳告備為事肆之為言陳也明於可)¶
　(陳之數焉人之所依附此其名官所以謂之肆師神/位既定然後國祀之禮可立大宗伯建天神人鬼地)¶
　(示之禮建其意義而已必有玉帛牲牷之物籩豆簠/簋之器然後其禮立焉故掌立國祀之禮以佐大宗)¶
　(伯/)¶
<pb:KR1d0005_WYG_018-9a>¶
立大祀用玉帛牲牷立次祀用牲幣立小祀用牲¶
　(大祀謂天地宗廟之祀也次祀謂日月星辰社稷五/祀五岳之祀也小祀謂司中司命風師雨師山川百)¶
　(物之祀也别而言之則天曰祀地曰祭鬼曰享合而/言之均謂之祀也玉帛牲牷以禮神禮之隆也有牲)¶
　(幣而無玉帛者禮之殺也獨牲而已又其殺也牲之/純者謂之牷上言牲牷下言牲而不言牷則知所謂)¶
　(牲者其牲不必純也幣帛一也自其質而言之則謂/之帛制而用之則謂之幣夫牲以天産致味玉以地)¶
　(産致徳幣帛以人力致禮次祀則去玉小祀則去幣/而牲以致味禮之近人情者也下至于小祀焉葢行)¶
　(我爱敬而親鬼神者牲也行我清明而尊鬼神者玉/也行我和荘而交鬼神者幣也尊而交之患在其情)¶
　(不通則鬼神不可得而祀/矣此三祀所以通用牲)¶
<pb:KR1d0005_WYG_018-9b>¶
以歳時序其祭祀及其祈珥¶
　(嵗時之祭祀有先後之别則有序矣序其祭祀則先/後必以時也嵗時之祭祀者祀之常也至于祈珥則)¶
　(非若常祀也祈所以求福若大祝之六祈是也珥所/以禦妖釁若小子珥于社稷是也以祈福祥為先以)¶
　(禦妖釁為後故/先祈而後珥)¶
大祭祀展犧牲繫於牢頒於職人¶
　(牲之純者謂之牷牲之完者謂之犧春秋所謂魯郊/牛口傷周景王時雄雞自斷其尾則不可謂之犧矣)¶
　(大祭祀肆師展犧牲者視其完也繫於牢頒於職人/者牛人牧人共牲者也充人飬牲者也牛人牧人共)¶
　(牲然後肆師從而展則職人非牛人牧人矣凢㪚祭/祀繫於國門則職人非門人矣充人之職曰掌繫祭)¶
<pb:KR1d0005_WYG_018-10a>¶
　(祀之牲牷祀五帝則繫於牢芻之三月享先王亦如/之則所謂職人者其充人之謂乎充人而曰職人則)¶
　(以充人職其事故也故牛人凢祭祀共其/求牛享牛以授職人而芻之亦謂充人也)¶
凡祭祀之卜日宿為期詔相其禮眡滌濯亦如之祭之¶
日表齍盛告潔展器陳告備及果築䰞相治小禮誅其¶
慢怠者掌兆中廟中之禁令凢祭祀禮成則告事畢大¶
賓客涖筵几築䰞賛果將(果古亂反/䰞音煑)¶
　(宿為期卜前之夕也眡滌濯祭前之夕也祭祀必卜/日者擇日之吉也祭祀必眡滌濯者致其潔也詩所)¶
　(謂吉蠲者於此見矣執事之人與日不能齊則其卜/也其眡滌濯也不能以敬與恭交神明矣故皆宿為)¶
<pb:KR1d0005_WYG_018-10b>¶
　(期焉祭之日表粢盛者簠以盛稲粱簋以盛黍稷簠/簋旣陳也則以徽幟而表之盖粢盛王之所自致者)¶
　(也表而出之所以明其自致之尊也告潔則以鬼神/所歆者在潔也詩曰吉蠲為饎以黍稷稲梁皆人所)¶
　(舂治而成食者易失於不潔故使肆師告潔馬展器/陳則器及陳皆展之也告備則禮之備也小宗伯告)¶
　(備於王則肆師告備於小宗伯矣禮有告具有告備/具則有所不備焉備則非特具而已及果築䰞者則)¶
　(築香草煑以和秬鬯以泲之而祼也相治小禮則禮/之小者在所相而治之也誅其慢怠者慢則不敬怠)¶
　(則不勤祭祀之禮以敬勤為尚慢怠則非特欺於神/也又欺人焉故誅之掌兆中廟中之禁令者宗伯兆)¶
　(五帝於四郊四望四類亦如之兆則四帝之兆也廟/則七廟及遷廟禁令禁使不得犯者令則令其所當)¶
　(為者也事畢於禮成故禮成則告事畢大賔客涖筵/几者筵几所以禮賔客司几筵設之肆師則臨而觀)¶
<pb:KR1d0005_WYG_018-11a>¶
　(之也築䰞賛果将者見大賔承大祭/皆主於敬故其祼賔也猶待其神焉)¶
大朝覲佐儐共設匪罋之禮饗食授祭與祝侯禳於畺¶
及郊¶
　(儐所以接賔客之人也有上儐有中儐有末儐佐儐/者上儐之佐則中儐是也所以佐宗伯焉大宗伯㑹)¶
　(同朝覲為上相則肆師為佐儐乃佐小宗伯也小行/人将幣為承而儐則末儐其小行人與共設匪罋之)¶
　(禮者匪以實幣也罋以實醯醢也其物其事掌客籩/人等共之也其所設之禮則肆師共之也饗謂以酒)¶
　(飲賔食謂以食食賔也授祭授賔以祭也記曰祭食/祭所先進又曰殽之序徧祭之謂此祭也夫王祭則)¶
　(膳夫授之故賔祭則肆師授之與祝侯禳者侯者候/之祭也禳者郤灾之祭也國事之有侯有禳逺或至)¶
<pb:KR1d0005_WYG_018-11b>¶
　(於五百里之畺近或止於百里之郊小祝之官實主/其事而肆師與之偕行也則以掌國祀之官而侯禳)¶
　(又其事之/小者故也)¶
大䘮大渳以鬯則築䰞令外内命婦序哭禁外内命男¶
女之衰不中灋者且授之杖(衰七雷反/中丁仲反)¶
　(小宗伯王崩大肆以秬鬯渳故肆師築香草煑以為/鬯也序哭則以服之輕重為先後小宗伯縣衰冠之)¶
　(式於路門之外則衰法既已示之若不中法者肆師/又從而禁之則男女之衰無異制矣授杖則王䘮杖)¶
　(竹后䘮/杖木也)¶
凡師甸用牲於社宗則為位類造上帝封於大神祭兵¶
<pb:KR1d0005_WYG_018-12a>¶
於山川亦如之凡師不功則助牽主車凡四時之大甸¶
獵祭表貉則為位(甸音/田)¶
　(師甸用命則賞於祖不用命則戮於社故必載社之/石主祖之木主以行焉示民以用命也遷主亦謂之)¶
　(宗者則以其繼太祖故也用牲以祭則肆師為所祭/之位以位者神所立有位然後可祭也故小宗伯掌)¶
　(建國之神位於軍旅甸役之禱祠則為肄儀之位肆/師於用牲於社則為位矣類造皆祭名聚其神而祭)¶
　(則謂之類至其所而祭則謂之造記曰類乎上帝宜/乎社造乎禰小宗伯類社稷宗廟則為位大祝之六)¶
　(祈一曰類二曰造葢非特禰上帝亦謂之造類非特/上帝宗廟社稷亦謂之類也書之舜典曰至于岱宗)¶
　(柴詩之時邁曰巡狩告祭柴望也言封土而告柴則/燔燎以逹氣焉記曰因天事天因名山升中于天謂)¶
<pb:KR1d0005_WYG_018-12b>¶
　(此也祭兵於山川則謂兵之所過名山大川則從而/祭之也以山川為國阻故有兵之象故因以祭焉類)¶
　(造在行始封及祭兵在行後故其言之序如此然則/類造上帝封于大神祭兵於山川方其牲以祭也肆)¶
　(師則為之位而如師甸之事焉故曰亦如之凢師以/民用命有功以神依之為助不功則以民不用命神)¶
　(不依助之故掌邦國與立國祀者任其事此大司馬/所以厭而奉主車肆師則助牽祭貉師祭也表而祭)¶
　(之故謂之祭表貉詩曰是類是也禡貉音通于禡則/貉禡同也天子出征則貉祭所征之地而大甸獵以)¶
　(教戰也祭表貉肆/師則為之位也)¶
嘗之日涖卜來嵗之芟獮之日涖卜來嵗之戒社之日¶
涖卜來嵗之稼(芟色御反/獮思淺反)¶
<pb:KR1d0005_WYG_018-13a>¶
　(嘗嘗穀之祭也芟以作田故於嘗而卜之欲知來嵗/之芟有利否也獮教治兵戒兵之事故於獮而卜之)¶
　(欲知來嵗之戒有備否也社祭土示稼土之事故於/社而卜之欲知來嵗之稼有宜否也夫于得也而不)¶
　(忘失于安也而不忘危先王與民同吉凶之患而使/掌卜之官掌其卜欲預知其吉凶而為之防也如此)¶
　(則於卜也使肆師涖之不亦宜乎然芟主于除害也/戒主于防患也稼主于興利也能防患害然後利可)¶
　(興也故其言/之序如此)¶
若國有大故則令國人祭嵗時之祭祀亦如之凡卿大¶
夫之喪相其禮凡國之大事治其禮儀以佐宗伯凡國¶
之小事治其禮儀而掌其事如宗伯之禮¶
<pb:KR1d0005_WYG_018-13b>¶
　(令之祭故畧於神者不得不祭令然後祭故蔽神者/不得數祭嵗時之祭祀乃其常禮也國有大故而祭)¶
　(則非常禮也禮之常者與其非常者皆待上令則祀/事有節而無廢禮矣記曰祭有其舉之莫敢廢也有)¶
　(其廢之莫敢舉也謂是矣凢卿大夫之䘮相其禮者/相其家人也大事則從其長故以佐宗伯小事則専)¶
　(達故如宗/伯之禮)¶
鬱人掌祼器凡祭祀賔客之祼事和鬱鬯以實彛而陳¶
之凡祼玉濯之陳之以贊祼事詔祼將之儀與其節凡¶
祼事沃盥大䘮之渳共其肆器及葬共其祼器遂貍之¶
大祭祀與量人受舉斝之卒爵而飲之¶
<pb:KR1d0005_WYG_018-14a>¶
　(鬱人掌以鬱金香草以和鬯酒者也葢凢祼事則用/鬱鬯築而煑之者肆師也掌共秬鬯者鬯人也鬱人)¶
　(則和鬱鬯用之以祼也掌祼器者以和鬱鬯因使之/掌彜舟與瓉以祼焉祼之字從示從果者味也能下)¶
　(入地而復生出以致飬馬祼者以味灌地求神而出/之以致飬馬故其字所從如此凢自下以交乎上者)¶
　(以陰中之陽蕭隂也臭則為陽自上而交乎下者以/陽中之隂鬯陽也味則為隂司尊彛於四時之常祭)¶
　(春夏之祼則用雞彛鳥彛秋冬之祼則用斝彛黄彛/四時之間祀則用虎彛蜼彜所謂祼器者此也鬱人)¶
　(掌之而司尊彜則詔其酌辨其用與其實也天地之/神不祼凢用祼者惟宗廟而已葢人之死也魂氣升)¶
　(於天故&KR0778;蕭以求諸陽體魄降於地故祼鬯以求諸/隂賔客亦用祼則先王之承賔猶承神也所以致其)¶
　(敬鬱人則以所煑之鬱金草以和鬯人之秬鬯以實/六彜而陳之於祭前故曰凢祭祀賔客之祼事和鬱)¶
<pb:KR1d0005_WYG_018-14b>¶
　(鬯以實彛而陳之凢祼玉則圭璋王用圭璋后用璋/瓚故郊特牲曰灌以圭璋用玉器也灌之所以致潔)¶
　(陳之所以備用於用祼則又因以賛其事焉詔祼将/之儀與其節者儀謂奉玉送祼之儀節謂時之早晚)¶
　(也凢祼事則王及后與宗伯之行祼事也沃盥者沃/水以盥手及洗瓉也沃盥所以致潔敬其事也大䘮)¶
　(之渳共肆器則小宗伯所謂王崩大肆以秬鬯渳鬱/人共其陳尸之器也䘮大記曰君設大槃造氷焉所)¶
　(謂器則大槃是也及𦵏共其祼器遂貍之鄭氏謂進/奠之彜與瓉貍於祖廟之堦間明奠終於此也大祭)¶
　(祀與量人受舉斝之卒爵而飲之者舉斝禮記所謂/舉斝角詔妥尸是也卒爵若儀禮所謂皇尸卒爵是)¶
　(也明堂位曰爵夏后氏以琖商以斝周以爵斝先王/之爵惟王禮用焉于舉斝也量人與鬱人受其卒爵)¶
　(而飲之以明祭祀之禮鬱人掌賛祼量人制從獻之/脯燔與之同其事必與同其福也賛祼者主以物之)¶
<pb:KR1d0005_WYG_018-15a>¶
　(氣氣陽也制從獻之脯燔主以物之形形陰也陽始/而隂終陽先而隂後相成之義則鬱人與量人受舉)¶
　(斝之卒爵而飲之以其相/成於祭祀然後能受福也)¶
鬯人掌共秬鬯而飾之凡祭祀社壝用大罍禜門用瓢¶
齎廟用修凢山川四方用蜃凡祼事用概凡疈事用散¶
大喪之大渳設斗共其釁鬯凡王之齊事共其秬鬯凡¶
王弔臨共介鬯(禜音詠/修音卣)¶
　(秬鬯以一稃二米者為之一稃二米天地至和之氣/所生名之曰鬯則以言和氣之條鬯也鬯人共秬鬯)¶
　(而又飾之以巾故曰共秬鬯而飾之幂人以畫布巾/幂六彛則鬯人設巾以為飾可知矣然則祼之事必)¶
<pb:KR1d0005_WYG_018-15b>¶
　(以欝和鬯者葢欝香草也以明其徳之馨香也其色/則黄以明徳之中而著乎外也鬯取天地至和之氣)¶
　(所生以名徳之和而達乎外也先王所以承祀而交/神明者其徳如此則其祼用欝鬯者因以致其義故)¶
　(也夫内有以致其徳外又以設飾而致其美神其有/不享乎社壝則封人所設王之社壝是也王社之示)¶
　(比於天地之神為近人情則宜交之以人道故有秬/鬯言于人道則非鬼故不加欝而不祼大罍瓦罍也)¶
　(社土神用瓦罍則以土氣故也故祭祀社壝用大罍/禜則黨正春秋祭禜是也禜門謂禜於門也莊二十)¶
　(五年秋大水用牲於門是也易以艮為門而八音以/艮為匏用瓢齎者此其義也夫雩榮祭水旱也則禜)¶
　(所以除害門者利用出入之所在且以禦暴焉此禜/所以必即門也夫除害禦暴皆所以養人用匏則有)¶
　(飬人之美道以為匏又中虚而善容亦有門之象也/則用瓢齎而下修蜃概㪚皆罍名可知矣廟用修則)¶
<pb:KR1d0005_WYG_018-16a>¶
　(増飾之以彩色山川四望用蜃則飾之以蜃凢祼事葢/用概謂以朱帶為飾而横概以落腹也疈事用散者)¶
　(自概以上皆有飾惟疈事之罍則無飾故謂之散焉/廟以享人鬼人道尚文故用修山川四方為國阻固)¶
　(扞蔽且以時通氣乎天地之間蜃外堅有阻固扞蔽/之義且能一闔一闢其通亦有時焉故山川四方罍)¶
　(則飾以蜃凢祼必和欝鬯而多少之齊宜適平焉故/其罍以朱帶為飾而横概落腹以概落腹能平物也)¶
　(疈事則蜡而疈辜以祭四方百物言疈則辜可知蜡/以息老物物終則無飾矣故罍曰散與樂之散者謂)¶
　(之散樂車之散者謂之散車同意然則欝人所和者/乃用以祼鬯人所共秬鬯則不和欝者用之以陳而)¶
　(已欝鬯之有秬鬯亦猶三酒五齊之有𤣥酒也此亦/反本復古不忘其初之意歟凢王之齊事共其秬鬯)¶
　(者葢齊所以致潔以交神明故鬯以浴所以致其香/潔也夫王内有潔浄馨香之徳固足以感通於神明)¶
<pb:KR1d0005_WYG_018-16b>¶
　(而外又資於物之潔浄馨香以助其象體之養此内/外所以兩偹焉凢王弔臨共介鬯曲禮曰天子用鬯)¶
　(葢天子至尊凢有弔臨以鬯為摯非以自/致使介執之以禮鬼神鬯人則共之而已)¶
雞人掌共雞牲辨其物大祭祀夜嘑旦以嘂百官凡國¶
之大賔客㑹同軍旅喪紀亦如之凡國事為期則告之¶
時凡祭祀面禳釁共其雞牲(嘑火吳反/嘂古弔反)¶
　(雞於十二辰則屬酉於二十八宿則屬昴而反列於/春官者葢雞之為物向隂而伏向陽而噍主於司農)¶
　(日之晨猶嵗之春則雞正東方之畜也此所以列於/春官故庖人用禽獻秋行犢麛膳膏腥腥雞膏也以)¶
　(秋金旺而木衰故膳以雞膏所以助飬肝也則雞為/木畜可知矣五官各有所共而雞人共雞謂之雞牲)¶
<pb:KR1d0005_WYG_018-17a>¶
　(則以生之而後殺也物以色之雞之色既不同則所/用亦異故不可以不辨若牧人所謂陽祀用騂牲隂)¶
　(祀用黝牲是也大祭祀夜嘑旦以嘂百官以雞之為/物能知時而其鳴也則知将旦所以儆使夙興也然)¶
　(於旦言嘑者氣分而不背戾隂而有虞其事焉於百/官言嘂者則以雞鳴致警其聲四達而非一也其嘑)¶
　(旦嘂百官以祭祀尤當致嚴而不可緩故於大賔客/會同軍旅䘮紀亦如之而已凢國事為期則告之時)¶
　(者所作謂之事言凢國事則其事非一也亦以雞能/知時故使雞人告之時焉若庭燎宣王曰夜如何其)¶
　(夜未央東方未明刺朝廷興居無節皆失是矣凢祭/祀靣禳釁共其雞牲者禳以却災禍釁以厭妖怪靣)¶
　(禳則以所禳非一方也葢古者侯禳于畺郊于四方/皆有禳焉故曰面禳與釁用雞牲則雞人共之也)¶
司尊彛掌六尊六彛之位詔其酌辨其用與其實¶
<pb:KR1d0005_WYG_018-17b>¶
　(尊酌以獻居其所而爵者從之故曰尊彜酌以祼求/諸隂而有常無辨故曰彜尊彜禮之器而義所寓焉)¶
　(其器雖粗而可陳其義則微而難知義蔵於不變之/大法而器則各有司存此司尊彝之官所由設也六)¶
　(尊則自獻尊至於山尊之屬是也六彜則自雞彛至/於蜼彜之屬是也名物既異則所陳之位不同禮運)¶
　(言𤣥酒在室醴醆在戸粢醍在堂澄酒在下若此者/所陳之位也司尊彜非特掌其器而又掌其位尊酌)¶
　(以獻彛酌以祼司尊彜非特掌其位而又詔其酌辨/其用則四時祭祀所用不同也辨其實則欝鬯以實)¶
　(彛齊酒以實尊也先言掌六尊而後言掌六彛則尊所/卑之序也至於祠禴烝嘗追享朝享皆先彜後尊則)¶
　(用之/序)¶
春祠夏禴祼用雞彛鳥彛皆有舟其朝踐用兩獻尊其¶
<pb:KR1d0005_WYG_018-18a>¶
再獻用兩象尊皆有罍諸臣之所昨也秋嘗冬烝祼用¶
斝彛黄彛皆有舟其朝獻用兩著尊其饋獻用兩壺尊¶
皆有罍諸臣之所昨也凡四時之間祀追享朝享祼用虎¶
彛蜼彛皆有舟其朝踐用兩大尊其再獻用兩山尊皆¶
有罍諸臣之所昨也(斝音嫁蜼音/誄著直畧反)¶
　(宗廟之祭其分於四時者春祠夏禴秋嘗冬烝是也/其在於四時之間者五年之夏有禘三年之冬有祫)¶
　(是也禘以其追及於祖之所自出故謂之追享祫以/自三年之䘮畢而朝於廟為始故謂之朝享此六祭)¶
　(之名也至於致祭之節則宗廟之禮以獻為備始於/二祼合王與后為二也次於朝踐為二也又次於饋)¶
<pb:KR1d0005_WYG_018-18b>¶
　(食為二也至於饋食之後又有酳尸之三禮凢九獻/焉葢人之魂氣於其體魄相附則為生相離則為死)¶
　(故人之終也魂氣則散而歸於天乃有&KR0778;蕭以求諸/陽體魄則降而歸於地乃有祼鬯以求諸隂求諸陽)¶
　(也故用天産而加之以膋求諸隂也故用地産而以/臭鬰合鬯而已禮曰臭陽達於墻屋臭隂達於淵泉)¶
　(者此之謂也仁者之求其親以求諸近為未足復求/諸逺以求於下為未盡於是復求乎上故祭祀以祼)¶
　(為始而&KR0778;蕭乃在於朝踐之後是以禮曰既奠然後/&KR0778;蕭又曰建設朝事燔燎羶香也祼然後朝踐以薦)¶
　(腥禮所謂腥其爼者是已朝踐而後饋食以薦熟禮/所謂熟其殽者是也且祼者求諸隂也故坐室中而)¶
　(書所謂王入太室祼是也朝踐者陽也饋食者隂也/饋食雖為隂乃所以致食味之道而已故其莭同在)¶
　(於堂而禮所謂坐尸於堂又曰設祭於堂是也且人/之生雜乎芒芴之間變而有氣氣變而有形形變而)¶
<pb:KR1d0005_WYG_018-19a>¶
　(有生故禮以朝踐主於報氣則明饋食之報其形饋/食主於報魄則明朝踐之報其魂氣與魄者神之道)¶
　(天之合也所以教之反始魄與形者鬼之道地之合/也所以教之要終反始所以尊而敬之要終所以愛)¶
　(而親之故禮朝踐言教衆反始於饋食言教民相愛/也然則朝踐者用氣報氣而事之以天道者也饋食)¶
　(者用味報魄而事之以人道者也不能示之以天道/則不智不能示之以人道則不仁故命特牲少牢之)¶
　(禮自饋食後而尸有飲食之禮此先王之事其親制/之以死生之間者也然則祭祀之禮終於酳尸之三)¶
　(禮王與后獻尸尸獻王與后既又諸臣為一獻是之/謂卒食之三獻而諸臣之獻乃所以酢尸也故曰諸)¶
　(臣之所昨也葢酢所以報其昨之獻故通於昨如司/几筵言祀先王昨席與諸侯昨席皆同用昨也酳尸)¶
　(必終於諸臣之所昨則造始者君成終者臣也夫尊/彛之所用既不同則其名亦異葢因時與事以致其)¶
<pb:KR1d0005_WYG_018-19b>¶
　(義焉故雞彛獻尊主於春而夏兼之烏彞象尊主於/夏而春兼之夫春者時之始而雞以其司晨而木之)¶
　(屬故用雞彛獻尊犧尊也春耕之時而耕以牛為主/故用獻尊夏以五行為火而烏火屬也故用烏彛夏)¶
　(於時為火象以其火而南方之獸也故用象尊斝彛/著尊主於秋而冬兼之黄彛壺尊主於冬而秋兼之)¶
　(斝彛水為禾稼之象秋者稼成而收歛之時故用斝/彛著以無足止而著地葢萬物於春為出出為行於)¶
　(秋為入入為止而著著有止之象也故用著尊冬於/方為辨所謂復小而辨於物也黄彛飾之以目記曰)¶
　(黄者中也目者氣之清明者也言酌於中而清明於/外則以其小而辨於物也故用黄彛萬物𤼵㪚於春)¶
　(而處蔵於冬壺以收蔵為事者也故用壺尊至於四/時之間祀則以禘及其祖之所自出故謂之追享追)¶
　(享以尊尊則有義之徳焉故彛以虎虎者義也祫自/䘮除朝廟始而合食於羣廟之主故謂之朝享朝享)¶
<pb:KR1d0005_WYG_018-20a>¶
　(以親親則有智之德焉故彛以蜼蜼者智也太尊太古/之瓦尊則有反本復始之意禘以義追及其祖之所)¶
　(自出亦以仁而反本復始也故用太尊山尊畵為山/形明堂位曰山罍夏后氏之尊是也山則以仁而興)¶
　(利致養之意祫則以窮死者之所歸而合食於祖廟/亦以仁而興利致養也故用山尊然春夏者用動之)¶
　(時也故皆象以動物秋冬者用静之時也故皆象以/静物祫禘則有合四時之義故一以静物也彛皆有)¶
　(舟尊皆有罍為酒戒也葢舟能載物所受過量則有/沉溺之禍罍為雲之象以雷能作陽氣以澤物作而)¶
　(不節則有浸滛之害則先王之寓意㣲矣非特是也/至於醆以言其戔散以言其散觚言交物無節其窮)¶
　(為孤觶言用禮無度其窮為單先王以為以禮飲酒/者始乎治常卒乎亂故於用禮每每戒焉後世猶至)¶
　(於飲酒無度沉湎滛佚用亂䘮徳用燕䘮威儀亦/罔非酒為辜者其不知禮意之甚也可勝痛哉)¶
<pb:KR1d0005_WYG_018-20b>¶
凡六彛六尊之酌鬱齊獻酌醴齊縮酌盎齊涗酌凡酒¶
修酌大喪存奠彛大旅亦如之(涗舒銳反/修直歴反)¶
　(宗廟之祭尊彛所酌其節有四祼用鬱齊鬱齊不縮/也酌以獻之而已然九獻之禮賔始於鬱齊故曰鬱)¶
　(齊獻酌朝踐用醴齊則以茅縮之而後酌也故曰醴/齊縮酌記曰縮酌用茅明酌也以醴齊尤濁茅之以)¶
　(茅縮去滓也饋食用盎齊盎以酒涗之而後酌也故/曰盎齊涗酌記曰凡涗新之也又曰醆酒涗於清以)¶
　(盎其色葱白而尤清故涗以酒也凡酒三酒也三酒/人所飲故曰凢酒酒用以酳尸尸飲焉則尤宜修治)¶
　(之以致其味故曰凡酒修酌獻用以齊而此言醴盎/二齊者葢泛齊從醴齊用於朝踐緹齊沈齊從盎齊)¶
　(用於饋食也祭用五齊三酒者五齊最薄所以致其/義三酒致味所以致其實以神事焉故用五齊以人)¶
<pb:KR1d0005_WYG_018-21a>¶
　(養焉故用三祭大䘮存奠彛者謂大遣時奠者朝奠/夕徹不即去焉故謂之存大旅有大故而祭亦以䘮)¶
　(禮悲哀以祈於神故亦存/之而不即徹故曰亦如之)¶
　¶
　¶
　¶
　¶
　¶
　¶
<pb:KR1d0005_WYG_018-21b>¶
　¶
　¶
　¶
　¶
　¶
　¶
　¶
　周禮詳解卷十八¶
