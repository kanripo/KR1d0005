# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.939763
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷三十一
<pb:KR1d0005_WYG_031-1a>¶
欽定四庫全書¶
　周禮詳解卷三十一¶
　　　　　　　　　　　　宋　王昭禹　撰¶
鄉士掌國中各掌其鄉之民數而糾戒之聽其獄¶
訟察其辭辯其獄訟異其死刑之罪而要之旬而¶
職聽於朝司冦聽之斷其獄弊其訟於朝羣士司¶
刑皆在各麗其法以議獄訟獄訟成士師受中協¶
日刑殺肆之三日若欲免之則王㑹其期大祭祀¶
<pb:KR1d0005_WYG_031-1b>¶
大喪紀大軍旅大賔客則各掌其鄉之禁令帥其¶
屬夾道而蹕三公若有邦事則為之前驅而辟其¶
喪亦如之凡國有大事則戮其犯命者遂士掌四¶
郊各掌其遂之民數而糾其戒令聽其獄訟察其¶
辭辨其獄訟異其死刑之罪而要之二旬而職聽¶
於朝司冦聽之斷其獄弊其訟於朝羣士司刑皆¶
在各麗其法以議獄訟獄訟成士師受中協日就¶
郊而刑殺各於其遂肆之三日若欲免之則王令¶
<pb:KR1d0005_WYG_031-2a>¶
三公㑹其期若邦有大事聚衆庶則各掌其遂之¶
禁令帥其屬而蹕六卿若有邦事則為之前驅而¶
辟其喪亦如之凡郊有大事則戮其犯命者縣士¶
掌野各掌其縣之民數糾其戒令而聽其獄訟察¶
其辭辨其獄訟異其死刑之罪而要之三旬而職聽¶
於朝司冦聽之斷其獄弊其訟於朝羣士司刑皆在¶
各麗其灋以議獄訟獄訟成士師受中協日刑殺各¶
就其縣肆之三日若欲免之則王命六卿㑹其期若¶
<pb:KR1d0005_WYG_031-2b>¶
邦有大役聚衆庶則各掌其縣之禁令若大夫有邦事¶
則為之前驅而辟其喪亦如之凡野有大事則戮其犯¶
命者¶
　(鄉士掌國中者六鄉之獄在國中也各掌其鄉之民/數者通掌國中而分掌其鄉也遂士掌四郊者六)¶
　(遂之地在四郊也各掌其遂之民數者通掌四郊而/分掌其遂也縣士掌野者縣之獄在野也各掌其縣)¶
　(之民數者通掌野而分掌其縣也鄉之獄訟不聽於/鄉而聽於國遂之獄訟不聽於遂而聽於郊縣之獄)¶
　(訟不聽於縣而聽於野者以其所掌者逺則察之欲/其近故也所謂四郊非鄉地所謂野非遂地盖所謂)¶
　(公邑之在郊野者焉鄉士言糾戒之而遂士縣士言/糾其戒令者鄉地近則其治也詳故鄉士不特糾之)¶
<pb:KR1d0005_WYG_031-3a>¶
　(而已又加以戒焉遂地逺則其治也畧故遂士縣士/無所戒也違其縣遂之戒令則糾之而已聽其獄訟)¶
　(察其辭者獄訟以辭為主書曰師聽五辭五辭簡孚/正於五刑又曰察辭於差非從惟從則察獄訟之辭)¶
　(者惟當致明以盡其情而已辨其獄訟異其死刑之/罪而要之者或死或刑其罪之輕重既定又從而為)¶
　(之要書將以職聽於朝故也鄉士以一旬遂士以二/旬縣士以三旬以其掌者逺故待之欲其乆所以慎)¶
　(用刑也司㓂聽之者以司㓂正刑明辟也斷其獄弊/其訟於朝則王朝所在無所容其私也羣士司刑皆)¶
　(在各麗其法以議獄訟者羣士司刑各有所掌若司/刑掌五刑之法司刺掌三刺三赦三宥之法又或掌)¶
　(官法或掌官常故各麗其法也獄訟成謂獄訟之辭/成而無虧也士師受中謂受其事實之書也協日刑)¶
　(殺則協善日而刑殺之也肆之三日所以懲衆也若/欲免之則上之所欲釋之者也於鄉之獄則王親㑹)¶
<pb:KR1d0005_WYG_031-3b>¶
　(之於遂之獄則王令三公㑹之於縣之獄則王令六/卿㑹之所以聽而議之以逺近為之差也祭祀喪紀)¶
　(軍旅賔客之大者與邦之大事邦之大役掌其禁令/而蹕則以獄官掌之欲無敢犯而其所掌則有尊卑)¶
　(故也三公六&KR0056;大夫之有邦事則為之前驅而辟者/以公卿大夫教治政事之所自出非刑官先而辟焉)¶
　(則有所不行故也國也郊也野也大事/焉則戮其犯命者又欲使之無犯故也)¶
方士掌都家聽其獄訟之辭辨其死刑之罪而要之三¶
月而上獄訟於國司㓂聽其成於朝羣士司刑皆在各¶
麗其灋以議獄訟獄訟成士師受中書其刑殺之成與¶
其聽獄訟者凡都家之大事聚衆庶則各掌其方之禁¶
<pb:KR1d0005_WYG_031-4a>¶
令以時脩其縣灋若嵗終則省之而誅賞焉凡都家之¶
士所上治則主之(上時掌反/治直吏反)¶
　(掌都家之獄訟而謂之方士者以都家在王畿之四/方故也都謂王子弟及公&KR0056;之采地家謂大夫之采)¶
　(地都家之獄訟三月而後上於國者則以其所掌又/逺其待之又宜乆也不言朝而言國者以其自有君)¶
　(從而異之也司㓂聽其成於朝則獄訟成而後上於/國也既成而後上於國而於羣士司刑麗法以議又)¶
　(言獄訟成者前所謂成都家聽斷之成也後所謂成/司㓂羣士司刑聽議之成也書其刑殺之成則知其)¶
　(所犯之罪書其聽獄訟者則知其聽獄訟之人人主欲/其獄成而孚輸而孚者盖如此也凡都家之大事聚)¶
　(衆庶則各掌其方之禁令者方士以中士十有六人/為之則四人分主一方也以時修其縣法則閒田之)¶
<pb:KR1d0005_WYG_031-4b>¶
　(在都家者縣師掌其地域辨其夫家人民田萊之數/及其六畜車輦之稽而其獄訟則方士掌之故以嵗)¶
　(時修縣師之法嵗終則文廵而省之以行誅賞凡都/家之士所上治謂都士家士上所治之獄訟則方士)¶
　(主之以上/於國也)¶
訝士掌四方之獄訟諭罪刑於邦國凡四方之有治於¶
士者造焉四方有亂獄則往而成之邦有賔客則與行¶
人送逆之入於國則為之前驅而辟野亦如之居館則¶
帥其屬而為之蹕誅戮暴客者客出入則道之有治¶
則賛之凡邦之大事聚衆庶則讀其誓禁(造七報反/道音導)¶
<pb:KR1d0005_WYG_031-5a>¶
　(以言逆人謂之訝故掌四方獄訟謂之訝士四方之/獄訟謂掌四方諸侯之獄訟也諭罪刑於邦國者諭)¶
　(之以罪之輕重刑之大小麗於罪則附於刑欲使之/知避而無犯也上言四方下言邦國則以邦國在四)¶
　(方故也士典獄者也有治於士則有獄訟之治也造/於訝士則以訝士掌四方之獄訟也亂獄謂君臣宣)¶
　(淫上下相虐之類訝士則往而成之所謂成者使兩/議皆成之莫之虧也以其掌四方之獄訟故賔客則)¶
　(與行人送逆之入於國則為之前驅而辟居館則帥/其屬而為之蹕以刑官所在則人無敢犯故也誅戮)¶
　(暴客者客者國之所禮而暴之則刑之所取也故誅/戮之客出入則道之有治則賛之者道謂誘致之賛)¶
　(謂利導之必使訝士亦欲人無敢犯也凡邦之大事/聚衆庶則讀其誓禁者誓禁之所施訝士讀之而已)¶
　(非掌之也必使訝士亦/犯誓禁則施刑故也)¶
<pb:KR1d0005_WYG_031-5b>¶
朝士掌建邦外朝之灋左九棘孤卿大夫位焉羣士在¶
其後右九棘公侯伯子男位焉羣吏在其後面三槐三¶
公位焉州長衆庶在其後(長丁/丈反)¶
　(掌建邦外朝之治者外朝詢衆庶聽訟獄之朝在庫/門之外者也其位有左有右有前有後左右有制不)¶
　(得以相踰前後有度不得以相越所謂法也其法一/定而其義在焉位於左九棘孤&KR0056;大夫前而羣士後)¶
　(者以孤&KR0056;大夫臣道也比諸侯為卑而羣士則公&KR0056;/大夫之屬官故也位於右九棘公侯伯子男前而羣)¶
　(吏後者以公侯伯子男君道也比諸臣為尊而羣吏/則以聽獄弊訟為主故也面三槐三公位焉州長衆)¶
　(庶在其後者三公事道諸侯諸臣所不能加而以答/王為義故也鄉官帥民而在其後則民為貴於是見)¶
<pb:KR1d0005_WYG_031-6a>¶
　(矣棘之為木其華白義行之發也其實赤事功之就/也棘在外所以待事也孤卿大夫諸侯之象也故其)¶
　(位以棘槐之為木其華黄中德之暢也其實𤣥至道/之復也文在中含章之義也三公之象也故其位以)¶
　(槐三孤六卿其位凡九諸侯别於邦國其服亦九故/左右皆九棘太師太傅太保謂之三公其位止於三)¶
　(故面則三槐槐棘之數各稱其位之多寡而已司士/以正朝儀之位辨貴賤之等為職故其序朝位先尊)¶
　(後卑朝士以掌建外朝之法為職故其序朝/位先卑後尊先卑後尊則先法之所制者也)¶
左嘉石平罷民焉右肺石達窮民焉(罷音/皮)¶
　(罷民不能自强以禮故怠於為善坐諸嘉石所以强其/罷也窮民不能自伸其情故憂結於内主諸肺石所)¶
　(以伸其窮也不能自强以禮則在所平焉故役諸司/空必以明刑皆所以平之使各當其分而已不能自)¶
<pb:KR1d0005_WYG_031-6b>¶
　(伸其情則在所達焉故士聽其辭以告於上皆所以/達之使其情得以上聞而已故地道尊右而卑左嘉)¶
　(石必在外朝之左者卑之而示其辱也肺石必在外朝/之右者佑之而欲其伸也然左為仁右為義嘉石在)¶
　(左雖所以卑之而示其辱以仁宥之而已故使州里/任而舍之肺石在右雖所以佑之而欲其伸亦以義)¶
　(制之而已故立於右/必三日而後達之)¶
帥其屬而以鞭呼趨且辟禁慢朝錯立族談者(辟皮亦/反趨七)¶
　(湏/反)¶
　(所以革人而使便其事者鞭也以鞭呼趨則呼朝者/使趨就位戒之以肅也辟則使人避焉道之以正也)¶
　(禁慢朝則使之欽也禁錯立則使之正也禁族談則/使之静也孔子在朝廷便便言唯謹爾不踰階而揖)¶
<pb:KR1d0005_WYG_031-7a>¶
　(不歴位而言則朝/儀之法固如此也)¶
凡得𫉬貨賄人民六畜者委於朝告於士旬而舉之大¶
者公之小者庶民私之¶
　(彼失而我有之之謂得伺度而得之之謂獲故易曰/得難曰獲左傳所謂得器曰得得人曰獲春秋書西)¶
　(狩獲麟得寶玉大弓凡此皆難易之辨也貨賄人民者/六畜皆其所失者也朝者行義之地凡得獲其所失)¶
　(使之委於朝欲其見利而思義也旬而舉之則以求/者或逺待之宣緩於司市也盖市者民之所㑹稽察)¶
　(者衆貨賄六畜其亡必得故得之舉之民無私焉民/無私焉則亦市之為治欲民不以無故得利也大者)¶
　(公之小者庶民私之則朝之為治欲盡利以遺民也/市言貨賄六畜而不言人民盖人民奴虜之亡者市)¶
<pb:KR1d0005_WYG_031-7b>¶
　(之所㑹稽察者衆/非亡民所赴也)¶
凡士之治有期日國中一旬郊二旬野三旬都三月邦¶
國朞期内之治聽期外不聽凡有責者有判書以治則¶
聽凡民同貨財者令以國灋行之犯令者刑罰之凡屬¶
責者以其地傅而聽其辭¶
　(治獄之期或一旬或二旬或三旬或三月或期者以/逺近為之差也期外不聽者亦所以省獄息訟也盖)¶
　(民之所急宜以時治茍為不急又在期外亦可以已/矣又況獄訟追證聯逮及於平民烏可乆哉凡有責)¶
　(者有判書以治則聽者責謂督償之人判書謂人執/其一書其所予之數使責者執之抵冐而訟有判則)¶
<pb:KR1d0005_WYG_031-8a>¶
　(足以驗其寔故為之聽治也凡民同貨財令以國法/行之犯令者刑罰之者同貨財謂同財者也以國法)¶
　(行之謂往來出入皆以關市之法予之也司關曰凡/貨不出於關者舉其貨罰其人所謂國法也若二人)¶
　(同財一人犯令則并舉其貨財而刑罰則施於犯令/者一人而已凡屬責者以其地傅而聽其辭者屬責)¶
　(謂以己之財屬之於人而使責也地傅謂其人有地/著而書之以附事也有地傅則追證焉不誣故相抵)¶
　(冐而訟以其地傅來乃為之聽治也茍屬責而無/傅有傅而無地著不知所在不可追證則弗聽也)¶
凡盗賊軍鄉邑及家人殺之無罪凡報仇讎者書於士¶
殺之無罪若邦國凶荒札喪㓂戎之故則令邦國都家¶
縣鄙慮刑貶¶
<pb:KR1d0005_WYG_031-8b>¶
　(凡盗賊軍鄉邑及家人謂盜賊之羣衆聚而成軍以攻/圍鄉邑及家也如是者殺越人於貨凡民罔不憝人)¶
　(得殺之無罪則上下同其惡故也凡報仇讐者書於/士殺之無罪者仇讐之罪書於上而逋逃焉則其罪)¶
　(不嫌於不明故殺之無罪也凶而至於荒札而至於/喪冦而至於戎皆故之大者其所制之刑所用之財)¶
　(宜有異於平日故令邦國都家縣鄙慮刑貶先事而/思患謂之慮慮刑則刑之加釋有趨一時之宜者慮)¶
　(以制之慮貶則財之省殺有紓一時之急者慮以節/之也慮刑則非特緩刑也慮貶則非特𤯝禮也凡此)¶
　(皆出於不/得已也)¶
司民掌登萬民之數自生齒以上皆書於版辨其國中¶
與其都鄙及其郊野異其男女嵗登下其死生及三年¶
<pb:KR1d0005_WYG_031-9a>¶
大比以萬民之數詔司冦司㓂及孟冬祀司民之日獻¶
其數於王王拜受之登於天府内史司㑹冢宰貳之以¶
贊王治¶
　(司民主民數之官也在天有司民之星在人有司民/之官人之所為者凡以奉承天之所為而已然在人)¶
　(者亦庸詎知其非天&KR0088;掌登萬民之數則主其難也/司民以其數詔司冦司冦獻之於王王登之於天府)¶
　(也自生齒以上者家語謂男八月生齒也女七月生/齒也生齒則有食之端故皆書之於版版以木為之)¶
　(而其體平木仁民性含仁而先王成之以仁政故有/取於木無高下老㓜一皆容保之而使各當其分故)¶
　(有取於平國中謂王國也都鄙謂王子弟公卿大夫/之采地也郊野謂鄉遂也自國中至郊野皆辨之而)¶
<pb:KR1d0005_WYG_031-9b>¶
　(鄉異其男女則貴賤老㓜强弱皆可知矣生者登之/死者下之則其數之多寡皆可知矣以民數詔司冦)¶
　(司㓂刑官之長也司㓂獻民數則以民之數有多寡/而其刑之繁省可知矣小司㓂言登民數則曰内史)¶
　(司㑹冡宰貳之以制國用獻民數於王則曰圖國用/而進退之以司㓂主刑而民之犯刑為其貧也故以)¶
　(圖制國用為主司民言獻民數則曰内史司㑹冢宰/貳之以賛王治則司民主民數之官也生齒之不蕃)¶
　(則以賛王者無以治/之也故以治之為主)¶
司刑掌五刑之灋以麗萬民之罪墨罪五百劓罪五百¶
宮罪五百刖罪五百殺罪五百若司㓂斷獄弊訟則以¶
五刑之法詔刑罰而以辨罪之輕重(劓魚器反/刖音月)¶
<pb:KR1d0005_WYG_031-10a>¶
　(掌五刑之法以麗萬民之罪者刑之所施以應其罪/之輕重也故司刑之所掌皆有法焉五刑之序皆自)¶
　(輕而入重盖墨不足以懲然後劓劓不足以懲然後/宮宮不足以懲然後刖刖不足以懲然後殺墨劓宮)¶
　(刖殺皆棄人之刑也然周官立刑之法皆五百而吕/刑墨劓之屬皆千宮之屬則三百大辟則二百者皆)¶
　(所以世輕重也吕刑曰刑罰世輕世重惟齊非齊有/倫有要此之謂也以五刑之法詔刑罰所謂惟察惟)¶
　(法其審克之也而以辨罪輕重所謂上下/比罪上刑適輕下服下刑適重上服也)¶
司刺掌三刺三宥三赦之灋以賛司㓂聽獄訟壹刺曰¶
訊羣臣再刺曰訊羣吏三刺曰訊萬民壹宥曰不識再¶
宥曰過失三宥曰遺忘壹赦曰㓜弱再赦曰老耄三赦¶
<pb:KR1d0005_WYG_031-10b>¶
曰惷愚以此三灋者求民情斷民中而施上服下服之¶
罪然後刑殺(刺七賜反/耄亡報反)¶
　(人之犯罪重者有至於殺故有三刺之法其罪有被/之以五刑為已重加之鞭扑為已輕則有以寛之故)¶
　(有三宥之法至於情可矜而五刑疑於無罪則從而/赦之故有三赦之法此三者皆有法而所謂法者内)¶
　(以求民情外以㫁民中而已司刺則以是法賛司冦/聽民訟也小司㓂所謂以三刺㫁庶民獄訟之中以)¶
　(至於聽民之所刺宥以施上服下服之刑是也司㓂/不言赦言刺宥則赦可知矣舜典之言欽恤五刑則)¶
　(先𤯝災肆赦而後怙終賊刑先輕而後重所以示上/有好生之德也周官司刺則先三刺而後三宥三赦)¶
　(先重而後輕者所以示有司執法之堅也上有好生/之仁則知所以恤民焉有司有執法之堅則民莫之)¶
<pb:KR1d0005_WYG_031-11a>¶
　(敢犯矣仁之至義之盡也三刺先臣吏則以臣吏能/循民志而逹之也三宥者一宥曰不識則若仇讐以)¶
　(甲為乙而殺之也再宥曰過失若舉刃斫伐而悞中射/人也三宥曰遺忘若間帷薄忘有在焉而以兵矢投)¶
　(之也不識過失遺忘致慎則或可以免焉故宥之而已/三赦一赦曰㓜弱則㓜而又弱也記所謂七年曰悼)¶
　(者是也再赦曰老耄則老而又耄也記所謂八十九/十曰耄是已三赦曰憃愚則憃而又愚也孔子所謂)¶
　(古之愚也直是已茍愚而非憃㓜而不弱老而不耄/則不在所赦矣盖㓜弱老耄愚惷皆出於生性之自)¶
　(然非人之所能為也故赦之以此三法者求民情㫁/民中則情盡於内而辭孚於外情重者上服情輕者)¶
　(下服或刑或殺各/當其罪而無疑也)¶
司約掌邦國及萬民之約劑治神之約為上治民之約¶
<pb:KR1d0005_WYG_031-11b>¶
次之治地之約次之治功之約次之治器之約次之治¶
摯之約次之凡大約劑書於宗彞小約劑書於丹圖若¶
有訟者則珥而辟藏其不信者服墨刑若大亂則六官¶
辟藏其不信者殺¶
　(以道相與者相忘於道術之間以信相結者不約於/大信之際附離不以膠漆約束不以䋲墨約劑將何)¶
　(所施哉惟其遁天倍情而智鄙之相欺以僞見真而/信誕之相疑聖人亦無如之何矣於是因時乘理事)¶
　(制曲防必有約焉以結其信必有劑焉以固其約謂/之約劑則約有其劑也所以防其僞抑其欺故大而)¶
　(邦國微而萬民凡言有所未孚誠有所未著其約劑/皆掌之於司約矣自治神之約以至於治摯之約皆)¶
<pb:KR1d0005_WYG_031-12a>¶
　(以重輕先後為之序也治神之約則若魯用郊之屬/是也治民之約則若分衛以七族之屬是也治地之)¶
　(約則若取於相土之東都以㑹王蒐之屬是也治功/之約則若虢叔虢仲勲在王室藏於盟府之屬是也)¶
　(治器之約則若魯得用四代之器之屬是也治摯之/約則若公孫黑使疆委禽之屬是也自治神至治摯)¶
　(其事皆有大有小大則書於宗彛盟諸鬼神無疑也/小則書於丹圖以書之而其色則丹示其宣布著盡)¶
　(而無隐昧也若有不信而訟者則殺牲以弭其尸而/辟藏所以重其事也不信者服墨刑則以約書宜信)¶
　(而不信則為墨而不明故也有訟則辨訟而已大亂/則僭忒而變先王之政刑矣殺之宜也必六官辟藏)¶
　(則以盟約六官皆/受其貳藏之故也)¶
司盟掌盟載之灋凡邦國有疑㑹同則掌其盟約之載¶
<pb:KR1d0005_WYG_031-12b>¶
及其禮儀北面詔明神既盟則貳之盟萬民之犯命者¶
詛其不信者亦如之凡民之有約劑者其貳在司盟有¶
獄訟者則使之盟詛凡盟詛各以其地域之衆庶共其¶
牲而致焉既盟則為司盟共祈酒脯(詛則慮反/為於僞反)¶
　(㰱血以自明亦以詔明神盟也盟則載其辭於書也/故謂之盟載之法孟子所謂束牲載書是也凡邦國)¶
　(有疑㑹同則掌其盟約之載者盖疑事疑謀而不能/保其必信故有疑斯有盟有盟斯有約司盟則掌其)¶
　(盟約之載辭也及其禮儀者禮其物也儀其容也魯/昭公禮無違者女叔齊曰是儀也不可謂禮此禮儀)¶
　(之辨也北面詔明神者盟約之法非特誓之於衆也/質諸明神而盟者神之幽彼或違焉則神斯禍之矣)¶
<pb:KR1d0005_WYG_031-13a>¶
　(謂之明神則宜鄉明者也故北面詔之夫幽則質諸/神而盟者神之所為也明則誓諸人而約者人之所)¶
　(為也盟則必約盖非約則無以固其盟約必有盟盖/非盟則無以示其誠盟諸神約諸人所以結信之道)¶
　(也既盟則貳之者盖其正藏於天府司盟則藏其貳/也大司㓂曰太史内史司㑹及六官皆受其貳而藏)¶
　(之則藏其貳者非特司盟而已凡邦國有疑㑹同掌者/其盟約之載貴者之盟也盟萬民之犯命詛其不信)¶
　(亦如之賤者之盟也先王之時貴而諸侯賤而萬民/皆有盟詛之法者豈徒為是聽於神之虚拘哉盖世)¶
　(之治也人以心相與家以誠相示知畏於神而不敢/欺也知欽於神而不敢慢也先王因其有畏欽鬼神)¶
　(之心而躬畏以先之而因以覆盟詛為大戮至於成/俗則盟邦國之不協焉盟萬民之犯命而詛其不信)¶
　(者有獄訟者使之盟詛弭亂息争豈小補哉吕刑曰/民興胥漸泯泯棼棼罔中於信以覆詛盟以為苖民)¶
<pb:KR1d0005_WYG_031-13b>¶
　(之罪則盟詛之設帝者之世已然矣而作記者以為/盟詛不及三王不亦謬乎然事有本末本之不圖無)¶
　(事於末後世人義不足以勝之欽畏不足以臨之慢/人於上誣人於下區區之牲血脯酒不足以勝背誕)¶
　(之衆矣此君子屢盟詩人所以謂之長亂小國争盟/左氏所以知其必亡鄢陵之盟季文子曰德則不競)¶
　(尋盟何為武父之盟君子曰信之不繼盟無益也豈/盟之不足恃哉失之本求之末兹其所以滋亂矣然)¶
　(後盟詛必以其地域之衆庶共其牲而致焉者亦以/質之於衆庶使其不敢違焉故也既盟則又使為司)¶
　　(盟共祈酒脯者盖司盟又祈/明神焉使不言者必凶矣)¶
職金掌凡金玉錫石丹青之戒令受其入征者辨其物¶
之媺惡與其數量楬而璽之入其金錫於為兵器之府¶
<pb:KR1d0005_WYG_031-14a>¶
入其玉石丹青於守藏之府入其要掌受士之金罰貨¶
罰入於司兵旅於上帝則共其金版饗諸侯亦如之凡¶
國有大故而用金石則掌其令(楬音竭/璽音徙)¶
　(禹貢揚州厥貢惟金三品荆州厥貢惟金三品礪砥/砮丹梁州厥貢璆鐵銀鏤砮磬雍州厥貢球琳琅玕)¶
　(而周官之職金掌凡金玉錫石丹青之戒令受其入/征者盖禹貢之言諸侯之所貢者也周官職金則取)¶
　(於有地者之征而已上以政取謂之征下以職供謂/之貢以征與貢異故也辨其物之媺惡所以别其物)¶
　(之貴賤也與其數量所以計其物之多寡也楬而璽/之者楬以著其數量璽則封之以印也入其金錫於)¶
　(為兵器之府則入於槀人也槀人曰掌受財於職金/以齎其工是也入其玉石丹青於守藏之府則入於)¶
<pb:KR1d0005_WYG_031-14b>¶
　(玉府也玉府曰掌王之金玉玩好是也入其要則入/其計書於大府也掌受士之金罰貨罰入於司兵金)¶
　(罰所謂贖刑之罰也貨罰若司關所謂凡貨不出於/關者舉其貨是也旅上帝則共其金版者掌次言王)¶
　(大旅上帝則張氊案設皇邸先儒以邸為後版屏風/也所謂金版則以金餙之也共金版則亦託宿於義)¶
　(之意也饗諸侯亦如之則承賔如承神也凡國有大/故而用金石則凡器械有用金石者職金則掌其所)¶
　(取之/令也)¶
司厲掌盗賊之任器貨賄辨其物皆有數量賈而楬之¶
入於司兵其奴男子入於罪𨽻女子入於舂槀凡有爵¶
者與七十者與未齓者皆不為奴(槀古/老反)¶
<pb:KR1d0005_WYG_031-15a>¶
　(春秋傳曰鬼有所歸乃不為厲盗賊之厲於人猶鬼/之厲也故掌盗賊之任器貨賄謂之司厲也兵器所)¶
　(以除盗賊也故其任器貨賄入之司兵焉奴謂從坐/者也先王之刑以其惡之大而有殺不足以懲則又)¶
　(有奴其父母妻子非刑之正也書所謂予則奴戮汝/也其奴男子入於罪𨽻則為𨽻民焉女子入於舂槀)¶
　(則以役舂人槀人之事也凡有爵者七十者與未齓/者皆不為奴則無從坐之法也有爵者不為奴貴貴)¶
　(也七十者不為奴老老也未齓者不為奴慈㓜也毁/齒謂之齓家語曰男八月生齒八嵗齓齒女七月生)¶
　(齒七嵗齓/齒是也)¶
犬人掌犬牲凡祭祀共犬牲用牷物伏瘞亦如之凡㡬¶
珥沈辜用駹可也凡相犬牽犬者屬焉掌其政治¶
<pb:KR1d0005_WYG_031-15b>¶
　(犬金畜也故犬人屬於秋官各從其類也掌犬牲凡/祭祀共犬牲用牷物者牲用之而後殺掌犬牲則所)¶
　(以畜之而生也祭祀則於是共之而已色之純謂謂/之牲故毛以告牷所以貴純也伏瘞亦如之者伏)¶
　(軷祭王出則伏犬牲以車轢之而去也瘞謂貍祭爾/雅曰祭地曰瘞薶是也凡幾珥沉辜用駹可也者㡬)¶
　(珥則士師所謂刉珥則奉犬牲是也沈辜則太宗伯/所謂以貍沉祭山林山澤以疈辜祭四方百物是也)¶
　(夫用駹不若用牷之為善故曰可也凡相犬牽犬者/屬焉相謂察知其善惡相犬者屬焉則以其屬有賈)¶
　　(四人也牽謂用則繫而導之則以其屬有徒十有六/人也政以正之令以治之則以犬人非特祭祀之犬)¶
　(而已凡田犬/并掌故也)¶
司圜掌收教罷民凡害人者弗使冠飾而加眀刑焉任¶
<pb:KR1d0005_WYG_031-16a>¶
之以事而収教之能改者上罪三年而舍中罪二年而¶
舍下罪一年而舍其不能改而出圜土者殺雖出三年¶
不齒凡圜土之刑人也不虧體其罰人也不虧財¶
　(大司㓂謂之聚教罷民司圜謂之收教罷民放棄職/事散而之他則大司㓂以聚之為説放而不知自求)¶
　(則司圜以収之為説既至也則聚而教之未至也則/収而教之収則詳於聚也要在上詳在下矣弗使冠)¶
　(飾示其不能以禮自飭其躬也加眀刑而恥之任之/以事而勞之凡此皆欲其克已以復禮也上罪三年)¶
　(而舍中罪二年而舍下罪一年而舍以其罪之輕重/而為逺近之期也其刑人也不虧體則加之以明刑)¶
　(而已異於五刑之刑也其罰人也不傷財則罰之以/職事之勞而已異於五刑之出鍰者也此所謂之収)¶
<pb:KR1d0005_WYG_031-16b>¶
　(教/歟)¶
掌囚掌守盗賊凡囚者上罪梏拲而桎中罪桎梏下罪¶
梏王之同族拲有爵者桎以待弊罪及刑殺告刑於王¶
奉而適朝士加明梏以適市而刑殺之凡有爵者與王¶
之同族奉而適甸師氏以待刑殺(梏古/毒反)¶
　(圜而制之謂之囚繋之於獄者也凡囚皆囚而守之/獨言盗賊者盗賊必囚而守之故也梏在頸梏之則)¶
　(以告之也桎在足制之使用其至也拲在手共焉制/之使致恭也上罪梏拲而桎中罪桎梏而不拲下罪)¶
　(梏而不桎拲亦稱其罪之輕重而已凡罪梏重於桎/桎重於拲王之同族拲則拘之以其輕者而已所以)¶
<pb:KR1d0005_WYG_031-17a>¶
　(親親也有爵者桎則拘之以次重者而已所以貴貴/也以待弊罪則拘之至於㫁罪而後已及刑殺告刑)¶
　(於王則鄭氏所謂其死罪則曰某之罪在大辟其刑/罪則曰某之罪在小辟是也奉而適朝士則為王欲)¶
　(有所赦宥也凡有爵者與王之同族者奉而適甸/師氏以待刑殺則刑於隐也亦貴貴親親之辨與)¶
掌戮掌斬殺賊諜而搏之凡殺其親者焚之殺王之親¶
者辜之凡殺人者踣諸市肆之三日刑盗於市凡罪之¶
麗於灋者亦如之惟王之同族與有爵者殺之於甸師¶
氏凡軍旅田役斬殺刑戮亦如之墨者使守門劓者使¶
守關宮者使守内刖者使守囿髠者使守積(搏普博反/踣皮北反)¶
<pb:KR1d0005_WYG_031-17b>¶
　(髠苦門反/積子賜反)¶
　(殺而辱之謂之戮殺而辱之豈特惡其害人哉將以/懲衆而生之故以下士二人充其職而名官謂之掌)¶
　(戮掌斬殺賊諜而搏之賊害人者諜反間者斬殺皆/棄人之刑也或斬以分其體或殺而使之死亦稱其)¶
　(罪而已已得則斬殺之未得則搏之殺其親則賊仁/莫甚焉故焚以火而不存其形殺王之親者則賊義)¶
　(莫甚焉故辜以磔之而不全其體孟子曰賊仁謂之/賊賊義謂之殘殘則殘其半體未及焚而滅之也凡)¶
　(殺人者踣諸市僵其尸使衆視之而懲也新傳云云/惟王之同族者與有爵者殺之於甸師氏既言於掌)¶
　(囚此復言之者掌囚奉其有罪者適甸師氏而待刑/殺掌戮則正以殺之為事也大軍旅田役斬殺刑戮)¶
　(各應其罪之輕重亦掌戮司之也墨者使守門劓者/使守關宮者使守内刖者使守囿秃者使守積各以)¶
<pb:KR1d0005_WYG_031-18a>¶
　(其所宜也墨黥其靣劓截其鼻無妨於禁禦也然劓/罪重於墨故逺之以關在外故也宫者則絶人道故)¶
　(使守内刖者㫁其足則妨於禁禦可使牧禽獸而已/故使守囿秃者使守積則王族無宫但髠之而已使)¶
　(守積積在隐故也先王之於刑人其輕者則流之流/之則有居其重者則刑之刑之則有使以其有使故)¶
　(掌戮所掌者如此觀之作記者言公家不畜刑人亦/誤矣然公家雖可以畜刑人而君子則不可近不可)¶
　(以禁而近之此吳子餘祭見/殺於閽而春秋所以譏之與)¶
司𨽻掌五𨽻之灋辨其物而掌其政令帥其民而搏盗¶
賊役國中之辱事為百官積任器凡囚執人之事邦有¶
祭祀賔客䘮紀之事則役其煩辱之事掌帥四翟之𨽻¶
<pb:KR1d0005_WYG_031-18b>¶
使之皆服其邦之服執其邦之兵守王宫與野舍之厲¶
禁(為於/偽反)¶
　(𨽻於主而主掌之者𨽻之也𨽻主勞辱之役而司𨽻/則為之長故掌五𨽻之法辨其物而掌其政令五𨽻)¶
　(則罪𨽻與四夷之𨽻也掌五𨽻之法則其役使之差/等各有度數存焉故也辨其物則衣服兵器之屬也)¶
　(掌其政令者正之則有政使之則有令也帥其民而/搏盗賊役國中之辱事民謂五𨽻之民也盗賊之未)¶
　(獲也則司𨽻帥之搏之國中汚辱之事則司𨽻帥而/役之以五𨽻之屬各有百二十人則足以供其事非)¶
　(特是也百官任用之器亦其民為積之也凡囚執罪/人之事亦使為之也邦有祭祀賔客䘮紀亦役之也)¶
　(掌帥四翟之𨽻守王宫與野舍之厲禁盖古者天子/守在四夷治教政刑之既明則四夷之民莫不向風)¶
<pb:KR1d0005_WYG_031-19a>¶
　(懷德歸徃内附則其𨽻内可以使之守王宫外可以/使之守野舍之厲禁此司𨽻所以帥之也必皆服其)¶
　(邦之服執其邦之兵則四夷各有利器宜服齊其政/不易其宜修其教不易其俗也然師氏言使其屬帥)¶
　(四夷之𨽻各以其兵服守王之門外且蹕朝在野外/則守内列則帥其𨽻者師氏之屬也於此又言司𨽻)¶
　(帥之者盖師氏之屬帥之則司/𨽻帥而從之二官通職聯事也)¶
罪𨽻掌役百官府與凡有守者掌使令之小事凡封國¶
若家牛助為牽徬其守王宫與其厲禁者如蠻𨽻之事¶
　(使色/吏反)¶
　(盗賊之家以罪而從坐沒入為奴者謂之罪𨽻先王/欲民之遷善逺罪故使從坐者給役事焉以此示民)¶
<pb:KR1d0005_WYG_031-19b>¶
　(則人知罪之不可為也百官與凡守者則罪𨽻掌而/為之役也雖充其役然亦掌使令之小事而已若其)¶
　(大者非所掌也凡封國若家牛助為牽徬者封國謂牽/建諸侯家謂立大夫以官牛助之運物則罪𨽻在前)¶
　(之在旁/徬之也)¶
蠻𨽻掌役校人養馬其在王宮者執其國之兵以守王¶
宫在野外則守厲禁¶
　(征南蠻所獲之民謂之蠻𨽻掌役校人養馬者盖校/人其徒八十人有不足以給其役故蠻𨽻兼役其事)¶
　(也亦各從其便器以為守衛之備故執/其國之兵以守王宫在野外則守厲禁)¶
閩𨽻掌役畜養鳥而阜蕃教擾之掌子則取𨽻焉(蕃扶/元反)¶
<pb:KR1d0005_WYG_031-20a>¶
　(東南曰閩南蠻之别也亦征而獲其民謂之閩𨽻也/掌役畜養鳥則役於掌畜也而阜蕃教擾之則與掌)¶
　(畜所謂阜蕃教擾之同事也掌子則取𨽻焉子謂鳥/所生者也閩𨽻掌阜蕃庶物則養之而使之取𨽻於)¶
　(已者也因致其義焉而鳥之無知飲啄鼓舞而惟閩/𨽻之是從則閩𨽻之𨽻於中國豈異於是哉如是則)¶
　(在國中而守王宫在野外而守厲禁誠心一意竭力/衞上亦事之常然也此所以言掌子則取𨽻而不言)¶
　(守王宫與厲禁也以司𨽻言掌帥四翟之𨽻守/王宫與野舍之厲禁則閩𨽻之有守固可知矣)¶
夷𨽻掌役牧人養牛馬與鳥言其守王宫者與其守厲¶
禁者如蠻𨽻之事¶
　(征東夷所獲之民謂之夷𨽻掌役牧人養牛馬則牧/人其徒六十或不足以給其事故夷𨽻掌役其事也)¶
<pb:KR1d0005_WYG_031-20b>¶
　(與鳥言者鸚鵡鴝鵒教擾之則固能言矣則鳥之鳴/猶人之言也詩曰相彼鳥矣猶求友生以鳥而能鳴)¶
　(以求其友非其言而然乎使/夷𨽻與鳥言亦不為怪矣)¶
貉𨽻掌役服不氏而養獸而教擾之掌與獸言其守王¶
宫者與其守厲禁者如蠻𨽻之事¶
　(征東北夷所獲之民謂之貉𨽻掌役服不氏而養獸/而教擾之以服不氏掌養猛獸而教擾之故也不言)¶
　(阜蕃者猛獸非所阜蕃故也掌與獸言者猩猩固能/言矣則獸之鳴猶人之言也詩曰&KR0687;&KR0687;鹿鳴食野之)¶
　(苹以鹿而能鳴呼其羣以食非其言而然乎左氏傳/介葛盧聞牛鳴曰是生三犧皆用之矣則貉𨽻與獸)¶
　(言亦不足怪也先王必使夷貉之𨽻與鳥獸言者以/鳥獸之無知尚可與言而不違乎人矧夷貉之民哉)¶
<pb:KR1d0005_WYG_031-21a>¶
　(彼其聲也雖夲於非禮義之地道之以德化而使之/效順中國豈鳥獸之不若乎此亦先王之微意矣)¶
　¶
　¶
　¶
　¶
　¶
　¶
　¶
<pb:KR1d0005_WYG_031-21b>¶
　¶
　¶
　¶
　¶
　¶
　¶
　¶
　周禮詳解卷三十一¶
