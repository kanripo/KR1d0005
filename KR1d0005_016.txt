# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.699572
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷十六
<pb:KR1d0005_WYG_016-1a>¶
欽定四庫全書¶
　周禮詳觧卷十六¶
　　　　　　　　　　　宋　王昭禹　撰¶
土均掌平土地之政(政音/征)¶
　(均人掌均土政而土均掌平土地之政者以土為質/而能包之者地也本於地而有所&KR0708;生者土也言地)¶
　(則土在焉言土則不能兼地故十二土則本於地五/物之中則莫不具十有二土均人無所不均故曰均)¶
　(地政土均則雖有及乎地政然以土為主而不及乎/均人也故言平土地之政言土地則指其土之所在)¶
　(而已故平土地之政其官謂之土均掌均地政其官/謂之均人盖言均人則土不得而均之矣地守地事)¶
<pb:KR1d0005_WYG_016-1b>¶
　(地貢莫不皆有政所謂政則正此者/也土均先言平土地之政盖以此也)¶
以均地守以均地事以均地貢¶
　(生財之道有地則有物有物則有政其政有事則謂/之地事其事有職則謂之地職其物有守則謂之地)¶
　(守有職而財生有守而財足斯有地征焉或征其財/謂之財征或征其力謂之力征上征財於下下共財)¶
　(於上斯有地貢焉澤虞使其地之人守其財物迹人/掌邦田之地政為之厲禁而守之卝人掌金玉錫石)¶
　(之地為之厲禁而守之山虞物為之厲為之守禁皆/地守也任農以耕事任圃以樹事任牧以畜事任虞)¶
　(衡以山澤之事皆地事也農貢五穀圃貢草木虞衡/貢其物皆地貢也均人均地職而不均地事土均均)¶
　(地事而不均地職均人均地政而不均地貢土均均/地貢而不均力政者大司徒分地職以為地守而待)¶
<pb:KR1d0005_WYG_016-2a>¶
　(政令則力征出於地職也小司徒井牧其田野以任/地事而令貢賦則地貢出於地事也然有職必有事)¶
　(有事必有職亦互見也土均之均地守則序於地事/之上均人之均地政則序於地職之上何也盖有地)¶
　(則有物有物則有政其政有事謂之地事其事有職/謂之地職其物有守謂之地守然則地守不均則物)¶
　(烏能無害物有害何待於/職事此所以序於其上與)¶
以和邦國都鄙之政令刑禁與其施舍禮俗䘮紀祭祀¶
皆以地&KR0839;惡為輕重之法而行之掌其禁令¶
　(孔子曰均無貧和無寡知和而和不以禮節之亦不/可行也則均之而和和之而節事之序也以均地守)¶
　(地事地貢所謂均也以和邦國之政令刑禁與其施/舍禮俗䘮紀祭祀所謂和也皆以地&KR0839;惡為輕重之)¶
<pb:KR1d0005_WYG_016-2b>¶
　(法而行之掌其禁令所謂節也盖政令刑禁施舍禮/俗䘮紀祭祀皆順民之欲而不乖其所宜不咈其所)¶
　(習夫是之謂和也政令之緩急刑禁之寛猛施舍之/可否禮俗之因革䘮紀之豐約祭祀之備殺視地之)¶
　(&KR0839;而重行之視地之惡而輕行之宜行者令之不宜/行者禁之無過無不及使之一趣於中而已夫是之)¶
　(謂有節也和而節之/然後均之事成矣)¶
草人掌土化之灋以物地相其宜而為之種¶
　(以物化土以土飬物使九榖草木皆得其宜故名官/謂之草人草於榖木為㣲物也㣲物尚然况其大者)¶
　(乎與洪範言庶草蕃廡同意夫天時有生地理有宜/人官有能物曲有利草人掌土化之法以物地相其)¶
　(宜而為之種人官有能而致物曲之利者也六府之/政水火金木土榖惟修五行天以生物者也不能自)¶
<pb:KR1d0005_WYG_016-3a>¶
　(致其生九榖天以飬人者也不能自致其飬惟人修/之而已以其宜各以土為之種焉所以修榖以其宜)¶
　(土之物為之糞焉所以修土移壮而老移少而壮夫/是之謂物化移瘠而肥移惡而美是之謂土化化者)¶
　(因刑以易之者也物之有化天之理也而使九榖草/木實函斯活苗而至於秀秀而至於實則后固有輔)¶
　(相裁成之道草人豈可闕哉十有二土之中皆有五/地五地之中皆有九土五物之民五地之物待此九)¶
　(土以飬生者也不知異壤則地失其利不知異/宜則物失其性故物地相其宜而為之種也)¶
凡糞種騂剛用牛赤緹用羊墳壤用麋渇澤用鹿鹹潟¶
用貆勃壌用狐埴壚用豕彊㯺用蕡輕爂用犬(緹他奚/反墳符)¶
　(粉反渇其列反潟音昔貆呼丸反埴音職/彊其兩反㯺呼覽反蕡扶云反爂孚照反)¶
<pb:KR1d0005_WYG_016-3b>¶
　(大司徒别十有二土則有冀之白壤兖之黒墳青之/白墳徐之赤埴揚荆之塗泥豫之墳壚梁之青黎雍)¶
　(之黄壤然冀之土不能盡為白壤徐之土不能盡為/赤埴草人又統十有二土而物色之則有騂剛赤緹)¶
　(墳壌渇澤鹹潟勃壤埴壚彊㯺輕爂之類焉牛宜稌/羊宜黍之類禽獸以九榖為宜其利在飬人騂剛用)¶
　(牛赤緹用羊之類九土以禽獸為宜其利在飬穀禽/獸土穀有相為用之理自非窮理盡性未有能及之)¶
　(者矣有土㑹之法以辨物之多寡然後土均之政行/焉有土宜之法以知地之利害然後土化之法行焉)¶
　(土均之法行而天下無不平之政土化之法行而天/下無不實之物糞種以糞糞之性用蕡非以糞而謂)¶
　(之糞者為其用之/也亦如糞糞之也)¶
稻人掌稼下地以瀦畜水以防止水以溝蕩水以遂均¶
<pb:KR1d0005_WYG_016-4a>¶
水以列舍水以澮寫水¶
　(草人以物化土稲人以榖擇地此其職所以相次與/地有異宜榖有異性利髙燥者黍地不宜下濕利下)¶
　(濕者稻地不宜髙燥稲人以榖之性擇地以稲宜下/濕也故掌下地夫山澤平地為之三農以處九榖之)¶
　(性而稼之稻人掌稼下地故榖不失其生地不失其/利素問曰西方共榖稲稲雖金榖而金生水稲宜水)¶
　(以母從子也水性趣下故下地乃水之種最易為生/此掌稼下地所以専設稲人之職也然旱乾水溢天)¶
　(變之無常也先王不能使天時無旱乾水溢之變能/使之不為害者預為之備而已以瀦畜水所以待旱)¶
　(乾也以防止水所以待水溢也能止水而不能蕩也/水猶無所行焉以溝蕩水則蕩而行之使有所歸也)¶
　(以遂均水則均瀦之所畜以列舍水則舍遂之所均/遂者傳受諸瀦而置之列則所舍非一也以澮㵼水)¶
<pb:KR1d0005_WYG_016-4b>¶
　(則澮溝之所蕩言澮則所受非一/也澮者通諸溝而置之川者也)¶
以渉揚其芟作田凡稼澤夏以水殄草而芟夷之澤草¶
所生種之芒種旱暵共其雩斂䘮紀共其葦事¶
　(毁草為芟渉水而揚去其所芟毁之草莱然後田可/作也故曰以渉揚其芟作田月令季夏燒薙行水利)¶
　(以殺草如以熱湯夏以水殄草則以夏水如湯利以/殺草故也夫稂莠荼蓼之害稼也無地無之而稼澤)¶
　(者其患尤甚然夏以水殺草則井其根本而絶之則/草不復生矣故曰殄殄者絶其根本之謂也芟以毁)¶
　(草夷以平草必先毁之然後平之周任曰見惡如農/夫之務去草芟夷蕰崇之故曰凡稼澤夏以水殄草)¶
　(而芟夷之芒種者澤所宜稲之類也澤草所宜其地/必宜芒種故種之芒種夫利下濕而暑者稲之類也)¶
<pb:KR1d0005_WYG_016-5a>¶
　(故種之芒種序於夏以水殄草之後則夏殄草而芒/種種矣旱暵共其雩歛者旱陽干時也暵則旱甚而)¶
　(乾焉盖陰中之陽上達陽中之隂下同而固之然後/為雨雩者旱暵求雨之祭也故其字從雨從于以陽)¶
　(干時旱祭求于而雨也使稲人共其雩歛則稲尤急/雨故也夫以瀦畜水其以責諸人事者所以立本其)¶
　(求諸天時者所以為之輔二者不可偏廢也荀卿乃/以雲而雨為天而已又烏知天人之際哉䘮紀共其)¶
　(葦事則葦生下地故也稲可以為生葦可以為/死財力之所在盖雖下地飬生䘮死之物具焉)¶
土訓掌道地圖以詔地事¶
　(稲人掌擇地利土訓掌去地害此土訓所以次於稲/人之後與謂之土訓以其能訓說土地善惡之𫝑故)¶
　(也土地之圖大司徒建之職方氏掌之土訓則掌以/其圗道王而已地事則若職方氏所職邦國都鄙夷)¶
<pb:KR1d0005_WYG_016-5b>¶
　(蠻閩貉戎狄之利害也盖内之邦國都鄙逺之夷蠻/閩貉戎狄王皆制其畿封近者為之扞蔽逺者為之)¶
　(奮衛其地異制其利異宜其民異數其榖異種其畜/異類王將制其職貢廵其封域而或物之有無事之)¶
　(利害莫之知焉其欲安擾邦國不亦難乎土訓掌道/地圖以詔地事則王不下堂而知天下矣大司徒佐)¶
　(王安擾邦國土/訓與有力焉)¶
道地慝以辨地物而原其生以詔地求王廵守則夾王¶
車(慝他/得反)¶
　(物受地氣而生土性而化也慝地氣之惡而匿者𤼵/或為瘴生或為蠱散於草木禽獸之類皆能害人王)¶
　(将發政施仁安飬人物為務則地慝可不知哉此土/訓所以道之也辨地物則求知其善惡之類原其生)¶
<pb:KR1d0005_WYG_016-6a>¶
　(則求知其善惡之性以詔地求則詔王以可求之物/如此則地慝之物不能行其毒矣害人之蠱先王為)¶
　(設庶氏以攻說禬而去之盖有土訓為之辨焉王廵/守則夾王車者必夾王車則便於詔王故也土訓以)¶
　(其道地圖以詔地事故使之夾王車職方氏以/其掌天下之地則使之先道皆其職之所宜也)¶
誦訓掌道方志以詔觀事¶
　(處堂上而知天下則土訓掌地圖以詔地事處方今/而知乆逺則誦訓掌道方志以詔觀事此其職所以)¶
　(相次也前往之事出於四方各志以為書焉誦訓誦/此志以訓耳土訓則以土訓惟其志以為書故可以)¶
　(言誦訓道方志以詔觀事則於王所觀以所志之事/詔焉聖人之學温故而知新道中庸則當温故極髙)¶
　(明則當知新然則四方之志誦訓詔王以觀斯亦不/可廢土訓之詔所以助王之為政也誦訓之詔所以)¶
<pb:KR1d0005_WYG_016-6b>¶
　(廣王之/為徳也)¶
掌道方慝以詔辟忌以知地俗王廵守則夾王車(辟音/避)¶
　(地慝五土之氣能致毒以害人者方慝五方之氣能/致邪以病人者若中央地平以濕其病多痿寒熱之)¶
　(類是詔辟則在其居處詔忌則在其飲食謂之中央/當辟濕忌食雜而不勞之類是也以知地俗者寒煖)¶
　(燥濕異氣廣谷大川異制民生其間異俗剛柔輕重/異齊衣服異宜飲食異和然則地俗之異盖自五方)¶
　(之氣各有感致之者若中央以道引按蹻為俗也知/俗之善者則禮之所因知俗之惡者則禮之所制則)¶
　(地俗不可不知也王廵守則夾王車者土訓所道地/圗誦訓所道方志王嘗聞之矣廵守夹王車者備王)¶
　(或質所聞焉王/且見而知之矣)¶
<pb:KR1d0005_WYG_016-7a>¶
山虞掌山林之政令物為之厲而為之守禁¶
　(山林方地之所有此職其事者所以次於誦訓之後/其害不除不能致其利其政不平不能取其物是故)¶
　(山澤之官以虞名之者有防患之意也山林之官以/衡名之者有平政之意也方堯之時禽獸偪人獸蹄)¶
　(鳥跡之道交於中國烈山澤而焚之禽獸逃匿益任/其事周雖無是患矣其患豈可忘哉此山澤之官所)¶
　(以有虞焉然除禽獸之患然後立山林之政山林之/政立矣然而除患之慮卒不可忘是故以虞名官為)¶
　(之先後二衡在其中焉林木金玉錫石禽獸之類山/之所有非一物也為之厲則各有地為之守則各有)¶
　(物為之禁則妄入竊/取之民莫敢犯焉)¶
仲冬斬陽木仲夏斬隂木凡服耜斬季材以時入之¶
<pb:KR1d0005_WYG_016-7b>¶
　(斬陽木必以仲冬以水之盛氣飬其堅以濟諸其隂/也斬隂木必以仲夏以火之盛氣飬其柔以濟諸其)¶
　(陽也如此而後用之則隂陽之氣相濟而堅者不失/於倔强柔者不失於軟弱矣餘見新經斬以為服耜)¶
　(服謂牝服則車之平較也耜謂耒耜即耕耨之器也/二者皆因其材而揉焉故取季枝季枝摽枝也夫材)¶
　(美工巧然而不良則不得地氣也是故以仲冬斬陽/木以仲夏斬隂木凡服耜斬季材因天時以飬材因)¶
　(天材以制器然/後工之巧行焉)¶
令萬民時斬材有期日凡邦工入山林而掄材不禁春¶
秋之斬木不入禁(掄魯/門反)¶
　(草木零落然後入山林斬木之時也使終是時而斬/之則將苟取以盡物矣故令之以時又期之以日有)¶
<pb:KR1d0005_WYG_016-8a>¶
　(期日則節其時焉時斬材有期日慮民以過取盡我/材耳邦工掄材為邦用也焉用禁哉邦工掄材不必)¶
　(以時然而春秋斬木非其時/也斬於禁外可也不入禁中)¶
凡竊木者有刑罰若祭山林則為主而修除且蹕若大¶
田獵則萊山田之野及弊田植虞旗于中致禽而珥焉¶
　(竊木者有刑罰然後厲守禁令莫敢犯焉祭山林則/為主者山虞以其虞物之害神之所依故其祭也為)¶
　(主餘並/見傳)¶
林衡掌廵林麓之禁令而平其守¶
　(山林之禁令山虞掌之林衡掌其巡之禁令而已地/有廣狹物有多寡事有難易職有勞逸巡其禁令要)¶
<pb:KR1d0005_WYG_016-8b>¶
　(知其所守而平之名官以衡者有平政之意故林川/之官皆以平其守為任山澤之官一以平政一以防)¶
　(患不可廢也故山林之官以山名虞以林名衡川澤/之官以川名衡以澤名虞必以澤名虞禽獸之患比)¶
　(於山林尤多此虞所以名澤與然而平其政山/澤皆不可廢也此閭師所以任衡以山事與)¶
以時計林麓而賞罰之¶
　(平其守然後可以計林麓而賞罰之禁有嚴易林有/盛衰民有畏慢令有可否然後賞罰可行焉令萬民)¶
　(時斬材然而不以時計/林麓則不見其用捨也)¶
若斬木材則受灋于山虞而掌其政令¶
　(山林之政令林衡不得而掌之掌其斬木材之政令/而已仲冬斬陽木仲夏斬隂木春秋之斬木不入禁)¶
<pb:KR1d0005_WYG_016-9a>¶
　(斬木之法也凡服耜斬季材令萬民時斬材斬材之/法也反此則有刑罰天生蒸民即為庶物以飬之物)¶
　(之所在髙在乎山林卑在乎藪澤財物之入其盛足/以充邦賦實王府其餘足以及萬民裕貧乏雖然山)¶
　(林藪澤天有飬人之意先王不能物為之厲為之守/禁則利亦㡬乎熄矣何以聚民而致其義哉故任衡)¶
　(以山事任虞以澤事澤虞之藪在焉以富得民獨言/藪者言藪之小如此則大乎藪者豈有不得民哉先)¶
　(王之時有地則有物有物則有政有政則有厲守禁/令妄取者以禁防之妄入者以厲限之守有民主有)¶
　(官故山林川澤之物以時而取以禮而費有材者不/可勝用也有味者不可勝食故雖小藪之徒凡二十)¶
　(人大藪四之充邦賦實王府頒其餘於萬民飬生有/備䘮死有具此其所以能得民與不然或弛山澤之)¶
　(租使同其利不知其實害之或禁其利悉歸於公上/而民不與焉或棄山林藪澤而弗治以至於無物野)¶
<pb:KR1d0005_WYG_016-9b>¶
　(荒民散可勝惜哉為之厲禁則不弛山澤之租頒其/餘於萬民則不禁其利以時計林麓而賞罰之則不)¶
　(至於無物夫榖不可勝食則飬生有備焉材不可勝/用則送死有具焉孟子曰飬生䘮死無憾王道之始)¶
　(也然山林藪澤之利盖與井田相為用者豈可偏廢/哉後世有若榷山之利類為百姓所擅而有豪强小)¶
　(民交易而去羣行山林出入萬死一生之地其直與/公上争低昻其勇與公上争勝負冐法抵禁小者以)¶
　(徒大者以殺然而山林之功不施於百姓徒禁其交/易而去者故其法愈嚴犯者愈衆與其取於百姓而)¶
　(禁其私販孰若物為之厲為之守禁頒其餘於萬民/之為愈哉故嘗謂後世山林藪澤之政廢而不行未)¶
　(知為政之/務者也)¶
川衡掌廵川澤之禁令而平其守以時舍其守犯禁者¶
<pb:KR1d0005_WYG_016-10a>¶
執而誅罰之祭祀賔客共川奠¶
　(山虞兼林之政令川衡兼澤之禁令林衡兼麓澤虞/兼藪林之政山虞掌之林衡掌其廵之禁令而已澤)¶
　(之政澤虞掌之川衡掌其廵之禁令而已然則林衡/者正於山虞者也川衡正於澤虞者也澤虞之政令)¶
　(而不及川則川之政令掌於川衡不言政令者略之/也百川生出無常汗漫而難制不言物為之厲不可)¶
　(厲也澤虞曰使其地之人守其財物則平其守者亦/各使人守其地之財物而平其所守之多寡矣不言)¶
　(者以澤虞見之也以時舍其守則守者嗣守於其所/守澤之人亦必如此而不言則互見也共川奠共川)¶
　(物之奠也則&KR0508;豆之實魚鱐蜃蛤/之類也不言物則以澤虞見之矣)¶
澤虞掌國澤之政令為之厲禁使其地之人守其財物¶
<pb:KR1d0005_WYG_016-10b>¶
以時入之于玉府頒其餘于萬民¶
　(澤虞掌國澤之政令則禁令掌於川衡矣厲以限其/妄入禁以止其非法有厲而無禁則侵踰之心生焉)¶
　(烏能使之不入者哉使其地之人守其財物則地與/人人與物不患其相失地之所出物之所宜人習而)¶
　(守焉然文王之治岐澤梁無禁何也盖商之末世猶/凶年也以荒政拯之而已成王周公之時苟不禁之)¶
　(則謂之無政/矣餘見傳)¶
凡祭祀賔客共澤物之奠䘮紀共其葦蒲之事若大田¶
獵則萊澤野及弊田植虞旌以屬禽¶
　(澤物則芹茒菱芡之属也川衡言共川奠而不言物/則以此見之也䘮紀共其葦蒲之事則葦以闉壙蒲)¶
<pb:KR1d0005_WYG_016-11a>¶
　(以為席二者皆生於下地故使澤虞共之也稲人共/葦事而不共蒲則各以其所有共之也若大田獵則)¶
　(莱澤野所謂藪也及弊田植虞旌以属禽者山虞以/旗致禽則熊虎山物也致之亦宜有威而使之服故)¶
　(也澤虞以旌属禽則鳥羽澤物也属之亦宜有析而/使之别故也旌属禽之物也其用之在於得利而已)¶
　(齊景公之招虞人以旌用属禽之物是待虞以利而/已古者虞人有防患之智有除害之義豈志於得利)¶
　(者之所能為哉惟非其招不往故能有是智有是義/此其所以不負於先王名官之意孔子所以取之也)¶
　(或言致禽或言属禽皆致而属/之者也不言則亦以山虞見之)¶
迹人掌邦田之地政為之厲禁而守之凡田獵者受令¶
焉禁麛卵者與其毒矢射者(麛音迷卵/力管反)¶
<pb:KR1d0005_WYG_016-11b>¶
　(詩以庶類蕃殖蒐田以時為王道之成故其見於政/事者邦田之地皆有官以掌焉其官謂之迹人則以)¶
　(獸可從迹而後可得田而取之也其地謂之邦田則/以飬蕃鳥獸而田之與種藝百穀而田之其利同故)¶
　(也有邦田之地然後鳥獸有所生有地而無政則其/生不能蕃息雖有政不為厲禁以守之則侵地盗物)¶
　(以干有司者衆矣雖為厲禁以守之然雉兎者往焉/亦弗禁也令之以其所當為禁之以其所不當為而)¶
　(已凡田者受令以其所當為也禁麛卵者與其毒矢/射者禁之以其所不當為也盖萬物之生惟人為最)¶
　(靈故能圈豹檻虎獵取禽獸以自飬雖以自飬然先/王之交物未嘗無愛心焉故生之則以其時殺之則)¶
　(以其禮禁麛卵者則生之以其時也禁毒矢射者殺/之以其禮也生之以時故於物無所殄殺之以其禮)¶
　(故於物無所暴暴殄天物盖無時焉可也而記月令/者乃以孟春之月則母麛母卵季春之月則餧獸之)¶
<pb:KR1d0005_WYG_016-12a>¶
　(藥母出九門/豈其然乎)¶
卝人掌金玉錫石之地而為之厲禁以守之若以時取¶
之則物其地圗而授之廵其禁令(卝革/猛反)¶
　(天財之所出地利之所在先王不盡以遺民非私之/也要使民之棄末厚本而兼人之强不能擅取予之)¶
　(權故金玉錫石之地皆有掌焉其官謂之卝人與詩/所謂總角丱兮之丱同矣盖丱雖總髮然别而為二)¶
　(不如冠者之一金玉錫石之地立官以掌以非權之/也特取其有公私之别焉耳若以時取之則物其地)¶
　(者因其見禁而物之也圖而授之則使之按圗而取/之也盖天之財地之利盛衰消息不能常齊凡以天)¶
　(所化地所育化育之事不能常均故也然則以時取/之者以適其盛衰消息之時而已故使之日出而不)¶
<pb:KR1d0005_WYG_016-12b>¶
　(窮所謂六府孔修節用水火金木土槩見於此矣後/世上失其政山海之藏乃盡棄而與民卝人之厲禁)¶
　(既委而不脩則其取無時其用無節雖天所化地所/育有時而屈於求取之無已生民之用其能日出而)¶
　(不窮/乎)¶
角人掌以時徴齒角凡骨物于山澤之農以當邦賦之¶
政令以度量受之以共財用¶
　(萬物盈於天地之間而人並用之故一草木一䖝魚/齒革羽毛根實色味一材茍中於用亦有所不遺此)¶
　(角人羽人掌葛掌荼掌炭掌蜃之属所以列於地官/與然其取之也取地之所宜而不責其所無也因其)¶
　(職之所共而不强其所不足也故以當邦賦之政令/權然後知輕重度然後知長短量然後知多寡角人)¶
<pb:KR1d0005_WYG_016-13a>¶
　(所受則以度量掌葛則以權度掌染草則以權量/凡以其所掌之物有輊重長短多寡為不同故也)¶
羽人掌以時徴羽翮之政于山澤之農以當邦賦之政¶
令凡受羽十羽為審百羽為摶十摶為縳(政音征縳/除轉反)¶
　(一翕張者羽之所恃以立相隔而必相用者翮也謂/之羽翮之政者有物斯有政有政斯有官故羽人之)¶
　(官以時徴羽翮之政也凡受羽十羽為審以羽至十/可審而知也百羽為摶以羽至百可束而執也十)¶
　(摶為縳以羽至千可繫而制也審摶縳皆束羽之名/數如此則物數雖多而易辨也於羽如此則凡物之)¶
　(在官者/可知矣)¶
掌葛掌以時徴絺綌之材于山農凡葛征徴草貢之材¶
<pb:KR1d0005_WYG_016-13b>¶
于澤農以當邦賦之政令以權度受之¶
　(詩言葛之覃兮繼之以是刈是&KR0500;為絺為綌則絺綌/皆葛也言其物則曰葛言其服治之功則曰絺綌其)¶
　(精者則為絺其粗者則為綌必徴於山農則葛出於/山故也徴草貢之材則䔛紵之属必徴於澤農則䔛)¶
　(紵之属出於澤故也凡此亦相地之宜而不責其所/無也掌葛言絺綌之材草貢之材而掌染草言染草)¶
　(之物掌炭言灰物者所以色此謂之物所以為用謂/之材以權度受之而不以量盖葛覃之材以輕重長)¶
　(短為非/用量也)¶
掌染草掌以春秋斂染草之物以權量受之以待時而¶
頒之¶
<pb:KR1d0005_WYG_016-14a>¶
　(染草則茹藘紫茢藍皁之属以春秋歛之則其歛有/時也詩曰物其多矣惟其時矣盖物之不時則不中)¶
　(於用則絺綌不可登於服皮革齒牙骨角羽毛不可/登於器雖多日用非所貴矣故角人羽人掌葛之所)¶
　(徵皆以時以時則非時在所不歛矣掌歛染草以春/秋則惟春秋之時而已非特歛之以春秋之時而用)¶
　(亦有時故又繼之以待時而頒之盖染人春暴練夏/纁𤣥秋染夏則纁𤣥之物頒以夏染夏之物頒以秋)¶
　(也/)¶
掌炭掌灰物炭物之徴令以時入之以權量受之以共¶
邦之用凡炭灰之事¶
　(炭灰之物為至㣲而用不可廢先王設官以掌之則/物曲之利無所遺也角人羽人掌葛掌染草莫不有)¶
<pb:KR1d0005_WYG_016-14b>¶
　(徴歛之時而掌炭灰物之徴令但曰以時入之何也/盖角羽天産也草葛地産也天地之産其生成有時)¶
　(非時則其物未成而不中用故徴歛皆有時若夫炭/灰則人力之所成也人力之所成則無時而不有故)¶
　(上之人亦無時而不徴特以時入之而已掌染草掌/炭皆以權量受之則染草與灰炭惟權其輕重量其)¶
　(多寡故也無俟/於長短之度矣)¶
掌荼掌以時聚荼以共䘮事徴野䟽材之物以待邦事¶
凡畜聚之物¶
　(共䘮事者以荼著物儀禮曰茵著用荼然則聚荼以/共䘮事所以為茵以藉柩著以禦濕不以時聚之則)¶
　(倉卒無以用故掌荼以時聚焉盖吉凶迭事先王於/吉未嘗忘凶故雖茵著之㣲物亦預為之備矣凡植)¶
<pb:KR1d0005_WYG_016-15a>¶
　(物而非所美者謂之䟽材雖䟽材而凡邦事有須之/者則掌荼徴之以待焉自無以致有之謂徴凡物聚)¶
　(之而後歛歛之而後徴以九職言之聚歛䟽材盖臣/妾之事掌荼則因臣妾之所聚歛者徴之而已鄭氏)¶
　(謂徴于山澤入/于委人是也)¶
掌蜃掌斂互物蜃物以共闉壙之蜃祭祀共蜃器之蜃¶
共白盛之蜃(互戸故反/蜃子忍反)¶
　(夫宋文公卒厚𦵏用蜃炭春秋譏之以僣禮也蜃器/之盛以盛胙肉用之以歸也春秋天王使石尚來歸)¶
　(脤脤盖胙肉以蜃器盛之乃可以饋逺也白盛之蜃/以飾屋用之以居止也墻壁得蜃灰以飾因以成其)¶
　(盛焉故守祧曰其祧則有司黝堊之堊/之謂以蜃飾之故爾雅亦曰墻謂之堊)¶
<pb:KR1d0005_WYG_016-15b>¶
囿人掌囿游之獸禁牧百獸祭祀䘮紀賔客共其生獸¶
死獸之物¶
　(夫棄田以為園囿沛澤多而禽獸至古人之所誅而/此有囿人掌囿游之獸禁何也盖一張一弛人情之)¶
　(所不免先王襲諸人間亦與之同則人之所樂者亦/與之偕樂焉此所以有囿游也然一游之頃亦非無)¶
　(事也故囿游之獸禁掌以牧百獸而牧百獸以共生/獸死獸之物為祭祀䘮紀賔客之饔飱膳羞焉夫豈)¶
　(盤于游哉後世暴君竊先王之迹窮一已之私欲故/囿人獸禁之意一切忘矣齊宣王之囿乃為之大禁)¶
　(而殺其麋鹿者如殺人之罪故/孟子謂為阱於國中也餘載傳)¶
場人掌國之場圃而樹之果蓏珍異之物以時斂而藏¶
<pb:KR1d0005_WYG_016-16a>¶
之凡祭祀賔客共其果蓏享亦如之¶
　(載師以場圃任園地所謂國之場圃則属於公者場/人之所掌也所謂民之場圃則属於私者閭師之所)¶
　(掌也此言場人則以掌築場圃故耳盖先王之時徑/行必有桑疆埸必有𤓰所以力地而無遺利焉故萬)¶
　(物之生則闢場以為圃所以種植及物之成則築圃/以為場所以收穫凡祭祀賔客共其果蓏享亦如之)¶
　(言祭祀而又言享則/享為宗廟之祭也)¶
廪人掌九榖之數以待國之匪頒賙賜稍食(食音/嗣)¶
　(天道之運散於春藏於冬故春之色蒼而冬之氣則/凛凛與廪同義所以藏也倉與蒼同義所以散也名)¶
　(官以廪人而首言掌九榖之数以待國之匪頒賙賜/稍食者卒乎散之意也名官以倉人而首言掌粟入)¶
<pb:KR1d0005_WYG_016-16b>¶
　(之藏則倉雖所以散然始乎歛/故掌粟入之藏始乎歛之意也)¶
以嵗之上下數邦用以知足否以詔榖用以治年之凶¶
豐凡萬民之食食者人四鬴上也人三鬴中也人二鬴¶
下也若食不能人二鬴則令邦移民就榖詔王殺邦用¶
凡邦有㑹同師役之事則治其糧與其食大祭祀則共¶
其接盛(數色主反/接註作扱)¶
　(周四時為嵗禾一熟為年嵗之字從戍從歩則嵗以/戍為節天時也数戍必期焉年之字從禾從人從一)¶
　(則年以禾為節人事也凡禾年一稔焉禾稔不齊不/可以期数也廩人数邦用以嵗上下盖数邦用者量)¶
<pb:KR1d0005_WYG_016-17a>¶
　(入以為出非周四時不知其足否也司稼出歛法以/年之上下則以出歛法者廵野觀稼惟禾之熟已見)¶
　(其豐凶故也然則制邦用大宰事也廩人何與焉盖/制之者大宰而詔之者廪人廪人之所詔亦榖用而)¶
　(已邦用非特榖也數邦用以知足否以詔穀用則年/適豐雖粒米狼戾不侈於有餘年適凶雖饑饉薦臻)¶
　(不苦於不足以吾有以治之也晏嬰謂六斗四升為/鬴管仲謂百升而成釡即鬴也當從管子為正四鬴)¶
　(三鬴二鬴者月計之也月計人食四鬴為年之上三/鬴為年之中二鬴為年之下然則何以量其数而計)¶
　(之也盖先王之民生齒以上有食之端矣已書于版/挍登邦比之法又詳則凡民之㓜壮孤寡登耗無不)¶
　(知也以口授田以田制食觀稼省歛又以時出焉則/凡其食之有餘不足無不知也若食不能人二鬴則)¶
　(令邦移民就榖者榖少則姑自足而已多則可移以/就民或移民以就焉大司徒于大凶大札亦令邦移)¶
<pb:KR1d0005_WYG_016-17b>¶
　(民通財夫不擅其民而移之不擅其財而通之所以/使天下為一家中國為一人後世此法亡矣邦國之)¶
　(君専財以自封艱阨急難莫相救恤乃有請糴之禮/或與或閉以為私恩故晋糴於秦則與之秦糴於晋)¶
　(則閉之豈先王荒政之意乎詔王殺邦用非特以為/不足故殺之備禮於盛多省禮於凶札損益與時偕)¶
　(行凡邦有㑹同師役之事則治其糧與其食者所以/量逺近為之節焉荘子曰適百里者宿春糧適千里)¶
　(者三月聚糧亦計日而為之糧食也大祭祀共其接/盛者以王籍之所藏亦廩人之所掌也謂之接盛則)¶
　(其所以接盛/者在是與)¶
舍人掌平宫中之政分其財守以灋掌其出入¶
　(舍人掌宫中之政以賛宫正内宰之事者也故宫正/掌王宫之政令紏禁内宰掌治王内之政令而舍人)¶
<pb:KR1d0005_WYG_016-18a>¶
　(則掌平宫中之政則王宫后宫之政皆掌平之也分/其財守者凡宫中之財守皆掌分之以法掌其出入)¶
　(者非特分之又以法掌其出入也與宫正㡬其出入/均其稍食内宰均其稍食分其人民以居之同意)¶
凡祭祀共簠簋實之陳之賔客亦如之共其禮車米筥¶
米芻禾䘮紀共飯米熬榖¶
　(内方曰簋内圓曰簠簠以實稲粱簋以實稷黍稷食/之常也故用簠則簋從之簋之字從艮從艮則簋常)¶
　(以日共焉内方有常故也稲粱其加榖也故用簋則/簠不從之簠之字從甫甫言有父之用又内圓則非)¶
　(常以食也凡祭祀共簠簋實之陳之實之以言其物/陳之以言其數賔客共車米筥米芻禾則掌客所謂)¶
　(侯伯米百筥米三十車禾四十車芻薪倍禾之數是/也䘮紀共飯米熬穀者飯米所以含不忍死者之口)¶
<pb:KR1d0005_WYG_016-18b>¶
　(也熬榖以置宫旁使異/物不得親其膚而已)¶
以嵗時縣穜稑之種以共王后之春獻種掌米粟之出¶
入辨其物嵗終則㑹計其政(縣音懸/稑音六)¶
　(内宰上春詔王后帥六宫之人生穜稑之種而獻之/于王故舍人則縣穜稑之種以共王后之春獻種所)¶
　(以成内宰之事也先種後熟謂之穜後種先熟謂之/稑嵗時縣穜稑之種則将以備後之先種也王耕而)¶
　(后獻種后&KR0345;而王獻繭夫婦相成之義也宫正月終掌/㑹稍食嵗終㑹行事内宰嵗終㑹内人之稍食舍人)¶
　(米粟之出入而辨其物嵗終則/㑹計其政亦所以通職聨事也)¶
倉人掌粟入之藏辨九榖之物以待邦用若榖不足則¶
<pb:KR1d0005_WYG_016-19a>¶
止餘灋用有餘則藏之以待凶而頒之凡國之大事共¶
道路之榖積食飲之具¶
　(廪所以藏倉所以散故倉之字從人從口從彐從丿/盖倉雖亼之圍之掌之然卒乎散者必始乎歛故倉)¶
　(人掌粟入之藏則始乎歛之意也辨九榖之物以待/邦國則九穀之物以待邦用者物辨之待邦用而共)¶
　(之也有言五榖有言九榖有言百榖以五行所属而/言則有五榖以三農所生而言則有九榖號其多而)¶
　(言之則曰百榖廪人掌九榖之数倉人辨九榖之物/皆以三農所生而言也数之掌之而已物則有辨焉)¶
　(若榖不足則止餘法用者法式所用有雖不足不可/以已者有待有餘然後用者所謂餘法用則待有餘)¶
　(而後用者也有餘則藏之以待凶而頒之者榖雖有/餘不可以妄費則藏之以備不足故待凶而頒之然)¶
<pb:KR1d0005_WYG_016-19b>¶
　(則先王之世雖凶荒而國無廢禮用無乏財者以有/此具故也國之大事共道路之榖積食飲之具者大)¶
　(事則戎祀之類也盖戎以出征而祀亦有出郊者故/倉人共道路穀積食飲之具若戎祀之外則非所共)¶
　(也/)¶
司禄(闕/)¶
司稼掌廵邦野之稼而辨穜稑之種周知其名與其所¶
宜地以為灋而縣於邑閭廵野觀稼以年之上下出斂¶
灋掌均萬民之食而賙其急而平其興¶
　(稼曰稼穫曰穡稼以往穡以来生民之本在是焉先/王既有以教之又有以觀之廵之則有時治之則有)¶
<pb:KR1d0005_WYG_016-20a>¶
　(法而又有司稼之官者盖稼事而滅裂之則穡事将/以滅裂而不登矣故致詳於稼事以作其始則穡事)¶
　(之所以成其終可知矣此司稼所以掌廵邦野之稼/也夫先王之民可謂務農矣然辨穜稑之種周知其)¶
　(名與其所宜地非人之所能也故司稼以為法縣於/邑閭使稼者取法焉由是觀之農豈可以無師帥之)¶
　(官哉廵野觀稼以年之上下知年上下則知民有餘/不足然後岀歛法焉則有餘知斂不足知舍矣夫公)¶
　(田之稅助也觀稼而出歛法貢也夏貢商助則兼修/而並用之其實皆什一以變而通之有此道也孟子)¶
　(曰治地莫不善於貢然周雖兼用貢法而有司稼以/三年上下出歛法則有貢之名而無害矣掌均萬民)¶
　(之食則以司稼知年之上下故使均民食若年之上/則人食四鬴年之下則人食二鬴也既均其食若食)¶
　(不足則必知之矣故急者從而賙之既有賙民之急/則或興粟以就民之所居斯賦役矣故平其興平其)¶
<pb:KR1d0005_WYG_016-20b>¶
　(興者平其興粟之役也使/逺近勞役各適於均而已)¶
舂人掌共米物祭祀共其齍盛之米賔客共其牢禮之¶
米凡饗食共其食米掌凡米事(齍音/咨)¶
　(春之字從廾從三從臼杵臼上春榖以為米也榖之/所以毁米之所以成故㫪人掌共米物則非一未也)¶
　(祭祀賔客饗食凡用米之事皆掌焉其職則以奄二/人女㫪抌二人奚五人為之亦稱其事而已稷謂之)¶
　(粢實於簠簋謂之盛祭用衆榖而縂曰粢者舉粢以/該衆也賔客共其牢禮之米則以共&KR1066;人簠簋之實)¶
　(者盖以賔客車米筥米自舍人所共故/也饗食共其食米言饗與食則兼燕矣)¶
&KR1066;人掌凡祭祀共盛共王及后之六食凡賔客共其簠¶
<pb:KR1d0005_WYG_016-21a>¶
簋之實饗食亦如之(&KR1066;昌/志反)¶
　(㫪人㫪榖以為米&KR1066;人炊米以為食&KR1066;之字從食從/熙或又從喜則陰以陽熙而為喜也春與&KR1066;其事相)¶
　(成餘見/新傳)¶
槀人掌共外内朝宂食者之食若饗耆老孤子士庶子¶
共其食掌豢祭祀之犬(槀苦報反朝直遥反/宂如勇反豢音患)¶
　(木髙而水氣不足以滋之則槀槀則在所槀焉猶勞/之為勞罷之為罷也掌共内外朝宂食者之食則凡)¶
　(以槀其槀而已故名官謂之槀人宂食謂無職事而/食者或待事故也外朝則司冦斷獄訟之朝内朝則)¶
　(路門外王日治事之朝外内朝皆有無職事而待事/槀人共其食故曰宂食者之食人也有所屈焉而為)¶
<pb:KR1d0005_WYG_016-21b>¶
　(人所知乃其所以為宂也饗耆老孤子士庶子以槀/人共其食者死政之孤老則以其父子致義於國士)¶
　(庶子則以其効能致勞於國皆宜有以槀之也故使/槀人共其食焉先耆老孤子而後士庶子則食以飬)¶
　(之為主而耆老孤子宜在所先也與外饔言饗耆老/孤子而以士庶子如之同意掌豢祭祀之犬者飬犬)¶
　(豕曰豢飬犬不於&KR1066;人盖&KR1066;人為食以共/至尊雖潘瀾餕餘不可䙝也故掌於槀人)¶
　¶
　¶
　¶
　周禮詳觧卷十六¶
