# -*- mode: mandoku-view -*-
#+TITLE: 周禮詳解
#+DATE: 2015-09-23 09:37:21
#+PROPERTY: JUAN 40
<pb:KR1d0005_WYG_040-1a>¶
欽定四庫全書¶
　周禮詳解卷四十¶
　　　　　　　　　　　　宋　王昭禹　撰¶
弓人為弓取六材必以其時六材既聚巧者和之幹也¶
者以為逺也角也者以為疾也筋也者以為深也膠也¶
者以為和也絲也者以為固也漆也者以為受霜露也¶
　(聚以/主反)¶
　(兵不可去亦不可玩玩兵者謂之好戰好戰者雖/治而必亡去兵者謂之忘戰忘戰者雖安而必危)¶
<pb:KR1d0005_WYG_040-1b>¶
　(故古之制字者於弓則象弛弓之形欲有武而不/用之意也從一不得已而用欲一而止之意也故)¶
　(三射之禮有六弓之制六弓之物有六材之用此/弓人之職所以設也弓人為弓取六材必以其時)¶
　(與輪人所謂斬三材必以其時同意六材既聚巧/者和之與輪人所謂三材既具巧者和之同意然)¶
　(三材指轂輻牙而言皆伐木而為之故言斬六材/指幹角筋膠絲漆而言各以類求而有不可斬者)¶
　(故言取三材為寡則具之而已故言具六材為多/必取而聚之然後可用焉故言聚乃若非天時則)¶
　(無以備隂陽之和故斬三材取六材皆言必以其/時非功巧則無以全萬物之用故具三材聚六材)¶
　(皆言巧者和之弓以幹為質以漆為文角附幹以/安膠得漆以完筋則施於角之外絲則用於膠之)¶
　(内弓所以及逺者其力在幹故幹以為逺弓所以/疾發者其勢在角故角以為疾角幹資筋以為堅)¶
<pb:KR1d0005_WYG_040-2a>¶
　(韌以射則中深故筋以為深三者得膠然後相合/以為和故膠以為和結而固之在絲故絲以為固)¶
　(飾而堅之在漆故漆以受霜露六材雖取以其時/苟其質不美則不足相資以為用故得此六材之)¶
　(全然後可/以為良也)¶
凡取幹之道七柘為上檍次之檿桑次之橘次之木𤓰¶
次之荆次之竹為下凡相幹欲赤黒而陽聲赤黒則鄉¶
心陽聲則逺根凡析幹射逺者用埶射深者用直居幹¶
之道菑栗不迆則弓不發(檍於力反檿烏簟反相息亮/反鄉許亮反逺根之逺去聲)¶
　(射食亦反菑側/冀反迆羊氏反)¶
<pb:KR1d0005_WYG_040-2b>¶
　(弓有六材而以幹為質幹以剛實為體以堅韌為用/必其材之美者然後可以為良故取幹有道柘之為)¶
　(木其剛實如石故為上竹雖剛而有節故為下檍杻/也寡枝葉而多曲俗謂之牛筋則其堅可知矣檿桑)¶
　(山桑也國語曰檿弧箕箙則其材可以為弓也尚矣/橘其皮縐而堅實木𤓰其材縝栗而勁荆類楚而可)¶
　(以為利凡此皆木之堅剛者然不及柘之為愈故以/各序而次之凡相幹者竹木之類其剛實堅韌可以)¶
　(為幹者其材雖有七然其資氣于隂陽不能無偏正/之異則不可以不相也赤者陽之正色也黒者隂之)¶
　(正色也凡木内得隂陽之正則外應隂陽之正色赤/黒則鄉心者以其外之應乎内故也凡有形者擊之)¶
　(皆有聲聲出于形形有隂陽則聲有清濁木近本而/在下則聲濁而屬乎隂木逺本而在上則聲清而屬)¶
　(乎陽陽聲則逺根者以其實逺于本而清故也凡析/幹者既相之而得其材之美然後可以析之而為弓)¶
<pb:KR1d0005_WYG_040-3a>¶
　(之幹故析幹次於相幹之後夫曲直者木之刑審曲/面埶者工之能用埶者取其木之曲也用直者取其)¶
　(木之直也用其木之曲則往體多而來體寡故利於/射逺若夾庾之類是也用其木之直則往體寡來體)¶
　(多故利于射深若王弧之類是也故曰射逺者用埶/射深者用直既有以析幹然後可以居幹析幹所以)¶
　(分其材居幹所以處其材居幹必由其木之理則所/謂居幹之道也菑如菑畬之菑謂加功以治之也栗)¶
　(如榛栗之栗謂緊密而不縱也不迆謂無邪行絶理也/方其以鋸析幹入而居其材之中加功以治而且致)¶
　(其緊密行不邪理不絶則弓之發傷無自而起矣故/曰菑栗不迆則弓不發弓人之於幹取之而後相相)¶
　(之而後折析之而後/居此為弓之序也)¶
凡相角秋閷者厚春閷者薄稺牛之角直而澤老牛之¶
<pb:KR1d0005_WYG_040-3b>¶
角紾而昔疢疾險中瘠牛之角無澤角欲青白而豐末¶
夫角之本蹙於&KR1120;而休於氣是故柔柔故欲其埶也白¶
也者埶之徴也夫角之中恒當弓之畏畏也者必橈橈故¶
欲其堅也青也者堅之徴也夫角之末逺於&KR1120;而不休¶
於氣是故脃脃故欲其柔也豐末也者柔之徴也角長¶
二尺有五寸三色不失理謂之牛戴牛(紾徒展仄夫音/扶蹙子六反&KR1120;)¶
　(乃老反休音煦畏烏回/反逺去聲脃七嵗反)¶
　(秋萬物揫斂而堅成之時故其角厚春萬物發生而/未就之時故其角薄稺牛方少而血氣剛則角之文)¶
<pb:KR1d0005_WYG_040-4a>¶
　(正直而潤澤老牛已疾而血氣衰則其文粗紾而交/雜牛多疾則角裏傷牛瘠瘦則角不滋則相角者必)¶
　(辨而知之也角欲青白而豐末者青白言其色之善/豐末言其質之厚白者埶之驗青者堅之驗豐末者)¶
　(柔之驗白西方之隂也慘而不舒則多曲而不直故/白所以為埶之驗青東方之陽也直而剛强則多堅)¶
　(而不脃故青所以為堅之驗角之埶有三曰角本曰/角中曰角末角之本蹙于&KR1120;而休于肉之氣故柔柔)¶
　(無力故欲其埶曲角之中常當弓之畏畏曲必橈橈/則發傷故欲其堅韌角之末逺于&KR1120;而不休於肉之)¶
　(氣故脃脃則易折故欲其温柔角長二尺有五寸三/色不失理謂之牛戴牛者二尺五寸之長可謂極矣)¶
　(三色者本白中青末豐也角之材莫善於/此得其角則可以直一牛故曰牛戴牛)¶
凡相膠欲朱色而昔昔也者深瑕而澤紾而摶亷鹿膠¶
<pb:KR1d0005_WYG_040-4b>¶
青白馬膠赤白牛膠火赤䑕膠黒魚膠餌犀膠黄凡昵¶
之類不能方(摶徒丸反/昵女乙反)¶
　(凡相膠以純赤為上又欲其文之交錯故曰朱色而/昔深班而澤者言其表裏皆有文而其色潤澤也紾)¶
　(而摶亷言其文之粗紾且圜而亷利也自鹿膠青白/已下至于犀膠黄凡六等惟牛膠火赤則所謂朱色)¶
　(也其餘皆非純赤則不及牛膠為善矣膠或用皮或/用角或用膘如鹿膠所謂用其角也如魚膠所謂用)¶
　(其膘也如馬牛犀䑕所謂用其皮也凡昵之類不能/方者鄭氏以昵為脂膏䐈敗之䐈亦粘也然則凡脂)¶
　(膏䐈敗者雖非可用以粘安能比方六膠之用哉夫/膠以水潤以火鎔䐈之類非不能粘特不可以為久)¶
　(也此所以不能/方乎六膠矣)¶
<pb:KR1d0005_WYG_040-5a>¶
凡相筋欲小簡而長大結而澤小簡而長大結而澤則¶
其為獸必剽以為弓則豈異於其獸筋欲敝之敝漆欲¶
測絲欲沈得此六材之全然後可以為良(剽芳妙反/敝婢世反)¶
　(凡相筋以條直滋潤為上簡言條直澤言滋潤筋之/小者貴乎條直而長筋之大者貴乎稹密而潤筋既)¶
　(如此則其獸可知度以為獸則其性必剽疾矣以之/為弓又豈異於其獸哉筋欲敝者葢筋生則硬熟則)¶
　(耎以物擊嚼之欲其勞敝而熟然後可用故曰敝之/敝漆欲測者取其清也絲欲沈者取其實也幹也角)¶
　(也膠也筋也漆也絲也凡此六材皆弓之用也六材/皆全則盡善備矣而無庛以之為弓必調而後可以)¶
　(為良矣故曰得此六材/之全然後可以為良)¶
<pb:KR1d0005_WYG_040-5b>¶
凡為弓冬析幹而春液角夏治筋秋合三材寒奠體冰¶
析灂冬析幹則易春液角則合夏治筋則不煩秋合三¶
材則合寒奠體則張不流冰析灂則審環春被弦則一¶
年之事(液音亦奠音定灂/子召反易以豉反)¶
　(夫材美工巧不得天時則不可以為良故弓有六材/而治之各以其時也幹欲堅而貞固故冬析之角欲)¶
　(和而温柔故春液之弓欲散而解緩故夏治之膠漆/絲三者欲其成就而充實故秋合之寒奠體者弓往)¶
　(來之體也必于寒而奠之則弓體用膠至冬堅而牢/故也冰析灂者漆之灂也必于冰而析之則漆灂欲)¶
　(其不動故也冬析幹則易者于幹堅之時而析之則/其埶和易也春液角則合者于角和之時而液之則)¶
<pb:KR1d0005_WYG_040-6a>¶
　(其氣浹洽也夏治筋則不煩者於筋散之時而治之/則其理不亂也秋合三材則合者于成材之時而合)¶
　(之則其質不相離也寒奠體則張不流者體已完則/不復有流移冰析灂則審環者灂已環則不復有鼓)¶
　(動也春被弦則一年之事者被弦于春候一朞之久/而後可用也弓人之為弓治六材各以其時者如此)¶
　(又加之以材美工巧其為/弓也又安有不良者哉)¶
析幹必倫析角無邪斵目必荼斵目不荼則及其大脩¶
也筋代之受病夫目也者必强强者在内而摩其筋夫¶
筋之所由幨恒由此作故角三液而幹再液厚其帤則¶
木堅薄其帤則需是故厚其液而節其帤約之不皆約¶
<pb:KR1d0005_WYG_040-6b>¶
疏數必侔(荼音舒幨昌廉反帤女居反/需人兖反數音朔侔莫侯反)¶
　(析幹必倫欲其順理也析角無邪欲其適正也斵目/必荼欲其徐也質幹本乎自然此幹所以欲其順理)¶
　(角長而三色不失理此角所以欲其適正攻堅木者/先其易而後其節目此斵目所以欲其徐斵木不徐)¶
　(則及其大脩也筋代之受病者脩言久也葢斵目不/徐則其功麄而不精筋雖與幹為力反為節目所摩)¶
　(嚙而筋反受其病也目也者必强强者在内而摩其/筋夫筋之所由幨常由此作者葢節目剛强而筋柔)¶
　(筋攻剛强而摩柔弱則以筋有幨絶之患作於此矣/斵木者其可遽乎角三液而幹再液者液謂以火治)¶
　(之使其液作而耎角則以火灸而治之欲其和也故/三液幹則以火揉而治之欲其堅也故再液厚其帤)¶
　(則木堅薄其帤則需者帤謂弓中禆也弓幹析木為/之而必用禆者欲其調適也裨厚則過乎剛故木堅)¶
<pb:KR1d0005_WYG_040-7a>¶
　(禆薄則過乎柔故木需厚其液而節其帤者液既厚/則治之為多也帤既節則厚薄適均也約之不皆約)¶
　(疏數必侔者約謂以絲筋束&KR0374;之也/其約之多少必期于稀疏之均也)¶
斵摯必中膠之必均斵摯不中膠之不均則及其大脩¶
也角代之受病夫懐膠於内而摩其角夫角之所由挫¶
恒由此作(挫子/卧反)¶
　(摯之言致也上下如一謂之中多寡適于勻之謂均/斵致其幹欲上下如一故必中此言斵幹之善也施)¶
　(膠欲多寡適于匀故必均此言施膠之善也斵摯不/中膠之不均則及其大脩也角代之受病者内之不)¶
　(治則病自外發也幹懐膠于内而摩其角久則/角挫而受其病然則角之傷于外常作于此矣)¶
<pb:KR1d0005_WYG_040-7b>¶
凡居角長者以次需恒角而短是謂逆橈引之則縱釋¶
之則不校恒角而達辟如終紲非弓之利也(恒古鄧反/校古卯反)¶
　(辟音譬紲/息列反)¶
　(弓隈謂之需弓梢謂之簫角長者居隈則角之短者/居梢矣角不可失之長亦不可失之短充其兩旁而)¶
　(不及兩端故曰恒角而短不獨充于兩旁而又過于謂/兩端故曰恒角而逹恒竞也竟其角而失之短故是)¶
　(逆橈言其力之不足而反橈也竟其角而失之達故/譬如終紲言其送矢不疾若見紲于弓䪐也引之則)¶
　(縱釋之則不校者縱言引其弦而力弗迨也校疾/也言舍其弦而勢不急也此其所以非弓之利也)¶
今夫茭解中有變焉故校於挺臂中有柎焉故剽恒角¶
<pb:KR1d0005_WYG_040-8a>¶
而達引如終紲非弓之利(茭户卯反解戸賣反/柎芳輔反引音譬)¶
　(茭謂弓隈與簫相接也解謂接中也二者用力有變/異則弓之勢有校疾故曰茭解中有變焉故校挺直)¶
　(也柎側骨也弓之直臂乃弓把也兩把有側骨以為/之柎則弓之勢剽疾故曰于挺臂中有柎焉故剽變)¶
　(譬言引/字之誤)¶
撟幹欲孰於火而無贏撟角欲孰於火而無燂引筋欲¶
盡而無傷其力䰞膠欲孰而水火相得然則居旱亦不¶
動居濕亦不動苟有賤工必因角幹之濕以為之柔善者¶
在外動者在内雖善於外必動於内雖善亦弗可以¶
<pb:KR1d0005_WYG_040-8b>¶
為良矣(撟居兆反燂音/潛䰞章吕反)¶
　(幹以堅為貴治之而贏則過孰而失之勤故撟幹欲/孰于火而無贏角以和為貴治之而燂則炙爛而失)¶
　(之脆故撟角欲孰于火而無燂所謂角三液而幹再/液者凡以此故也筋以緩治之則力無損故引筋欲)¶
　(盡而無傷其力膠以和濟之則氣必相入故䰞膠欲/孰而水火相得四者之材不失之過剛則陽不能勝)¶
　(故居旱亦不動不失之過柔則隂不能勝故居濕亦/不動柔則不孰于火不孰于火則不堅故善者雖在)¶
　(外而内之動也必矣/又安可以為良哉)¶
凡為弓方其峻而髙其柎長其畏而薄其敝宛之無已¶
應下柎之弓末應將興為柎而發必動於閷弓而羽閷¶
<pb:KR1d0005_WYG_040-9a>¶
末應將發(畏烏回反敝必世反/宛於阮反羽音户)¶
　(峻弓簫也柎側骨也當弓之曲謂之隈人所握持謂/之敝峻方則不欲其圜推髙則不欲其卑畏長則不)¶
　(欲其短敝薄則不欲其厚有是四美引之不休常應/弦而無已則弓之良也下柎之弓末應將興者末謂)¶
　(簫也弓柎苟卑簫應弦則將發動興謂發動也為柎/而發必動于閷閷謂接中也柎之與閷相為體用柎)¶
　(既發則閷欲無動不可得也弓而羽閷末應將發者鳥/所以飛揚者羽羽有二焉羽閷謂兩接中俱動也兩)¶
　(接中俱應簫應弦則角/幹亦隨之而發作矣)¶
弓有六材焉維幹强之張如流水維體防之引之中參¶
維角䟫之欲宛而無負弦引之如環釋之無失體如環¶
<pb:KR1d0005_WYG_040-9b>¶
材美工巧為之時謂之參均角不勝幹幹不勝筋謂之¶
參均量其力有三均均者三謂之九和(䟫直庚反/勝音升)¶
　(弓有六材而幹以為逺角以為疾獨處于六材之先/則幹角無為而六材之急用也其言苟有賤工必因)¶
　(角幹之濕以為之柔獨言角幹亦以此也故曰弓有/六材維幹强之張如流水又曰維角䟫之欲宛而無)¶
　(負弦引之如環葢弓以幹為質以角附幹為安二者/之材尤宜慎擇也夫順流而不逆者莫如水周運而)¶
　(無端者莫如環維幹强之則弓之質堅張如流水則/弓之體調質堅則無句弊體調則無難易此所以張)¶
　(之則知如水之順流也維體防之引之中參者謂内/之于檠中以定其體而防深淺之所止體定張之弦)¶
　(居一尺引之又二尺也維角䟫之䟫讀為牚謂角以/附幹而拄之也附幹而拄之凡以助幹而為疾則欲)¶
<pb:KR1d0005_WYG_040-10a>¶
　(其宛順而無辟戾之患故曰欲宛而無負弦惟其宛/而無負弦故引其弓而無難易有似乎環之周運矣)¶
　(非特引而張之如環及其釋而弛之其體又如環則/弓無弛張之患此角所以附幹而有疾之效也材美)¶
　(工巧為之時謂之三均者材也工也時也三者平之/至角不勝幹幹不勝筋謂之三均者角也幹也筋也)¶
　(三者平之至也量其力有三者若幹勝一石加角而/勝二石被筋而勝三石者平之至也三均者三而皆)¶
　(為平之至也此所/以謂之九和也)¶
九和之弓角與幹權筋三侔膠三鋝絲三邸漆三斞上¶
工以有餘下工以不足(侔莫侯反鋝色劣反/邸丁禮反斞羊主反)¶
　(弓之和以角幹為主以幹材為附角與幹權言其等/也筋三侔言筋與角幹相等也膠三鋝言膠與角幹)¶
<pb:KR1d0005_WYG_040-10b>¶
　(相鋝也絲三邸則取其有所抵之意漆三斞則取其/有所受之意上工巧矣故和以是而有餘下工拙矣)¶
　(故和以是/而不足)¶
為天子之弓合九而成規為諸侯之弓合七而成規大¶
夫之弓合五而成規士之弓合三而成規(合音/閣)¶
　(凡為弓其材剛直則往體寡來體多而句之勢為少/其材柔弱則往體多來體寡而句之勢為多天子諸)¶
　(侯之弓必合九合七而成規以其材之剛直而其句/為少故所合者衆而後其體圜也大夫士之弓必合)¶
　(五合三而成規以其材之柔弱而其句為少故所合/者寡而後其體圜也司弓矢掌六弓者也各以其數)¶
　(合之成規而已弓人為弓者也故自天子至士之/弓皆言為焉為之而成規其亦審曲面勢之巧歟)¶
<pb:KR1d0005_WYG_040-11a>¶
弓長六尺有六寸謂之上制上士服之弓長六尺有三¶
寸謂之中制中士服之弓長六尺謂之下制下士服之¶
　(凡為弓必與人相稱人之形貌不同故弓之等制不/一其長短則以三寸為差六尺有六寸之弓其長之)¶
　(制為上而上士稱此故使上士服之六尺有三寸之/弓其長之制為中而中士稱此故使中士服之六尺)¶
　(之弓其長之制為下而下/士稱此故使下士服之)¶
凡為弓各因其君之躬志慮血氣豐肉而短寛緩以荼¶
若是者為之危弓危弓為之安矢骨直以立忿埶以奔¶
若是者為之安弓安弓為之危矢其人安其弓安其矢¶
<pb:KR1d0005_WYG_040-11b>¶
安則莫能以速中且不深其人危其弓危其矢危則莫¶
能以愿中(中丁/仲反)¶
　(射之道其中在巧其至在力巧存乎志慮力出乎血/氣射者志慮血氣之所寓焉者也人之躬有長短志)¶
　(慮有緩急血氣有强弱故為弓者必因之也且射者/必内志正外體直然後持弓矢審固而可以觀德焉)¶
　(苟不因其志慮則志慮不和于心内志其能正乎苟/不因其血氣則血氣有不調于體外體其能直乎為)¶
　(弓者各因君之躬志慮血氣者凡以此也豐肉而短/骨因以立所謂躬有長短也寛緩以荼忿埶以奔所)¶
　(謂志慮有緩急血氣有强弱也危言疾也安言舒也/為弓者必因其人亦在損其贏以濟不足而已故為)¶
　(之危弓而使豐肉而短寛緩以荼者服之為之安弓/而使骨直以立忿埶以奔者服之凡此皆損贏以濟)¶
<pb:KR1d0005_WYG_040-12a>¶
　(不足者也然危弓為疾矣不輔以安矢則太疾而過/故危弓為之安矢安弓為緩矣不輔以危矢則太緩)¶
　(而不及故安弓為之危矢人與弓矢皆安言三者之/舒也人與弓矢皆危言三者之疾也三舒則一于緩)¶
　(緩則矢行而不及故莫能以速中三疾則一於急急/則矢行而太過故莫能以愿中上言速則知下之為)¶
　(遲下言愿則/知上之為暴)¶
往體多來體寡謂之夾臾之屬利射侯與弋往體寡來¶
體多謂之王弓之屬利射革與質往體來體若一謂之¶
唐弓之屬利射深(夾古洽反/㬰音庾)¶
　(體者往來之埶也往多來寡則其體曲此夾庾之弓/也所謂合五而成規也往寡來多則其體直此王弧)¶
<pb:KR1d0005_WYG_040-12b>¶
　(之弓也所謂合九而成規者也往來若一則其體得/曲直之中此唐大之弓也所謂合七而成規者也夾)¶
　(弓庾弓以授射豻侯鳥獸者故曰利射侯與弋王弓/弧弓以授射甲革椹質者故曰利射革與質唐弓大)¶
　(弓以授學射者勞者故曰利射深司弓矢掌六弓則/辨其弓之物故王弧之屬以名言之弓人為弓則辨)¶
　(其弓之質故往來/之屬以體言之)¶
大和無灂其次筋角皆有灂而深其次有灂而疏其次¶
角無灂合灂若背手文角環灂牛筋蕡灂麋筋斥蠖灂¶
和弓&KR0795;摩(蕡扶文反斥音/尺蠖杠縛反)¶
　(大和無灂言九和之弓六材皆善而無漆灂也其次/筋角皆有灂而深言在背之筋在隈之角皆有漆灂)¶
<pb:KR1d0005_WYG_040-13a>¶
　(然深在中央而兩旁無有也其次有灂而疏言兩旁/不皆有也其灂特疏而已其次角無灂言隈雖無之)¶
　(而簫與背皆有之也合灂若手背文者言弓之表裏/漆灂相合之地若人合手而背上文之相應也角環)¶
　(灂言隈裏之文有如環之圜也牛筋蕡灂言背裏之/文有如蕡之實也麋筋斥蠖灂言背裏之文有如斥)¶
　(蠖之屈也和弓&KR0795;摩者謂調和其弓而拂摩之以待/用也大射禮曰小射正授弓大射正以袂順左右隈)¶
　(上再下一其/&KR0795;摩之謂與)¶
覆之而角至謂之句弓覆之而幹至謂之侯弓覆之而¶
筋至謂之深弓¶
　(詳察謂之覆極善謂之至覆之而角至則角獨善而/已筋幹有未善也夫角所以為疾幹不善則不能逺)¶
<pb:KR1d0005_WYG_040-13b>¶
　(筋不善則不能深其質柔弱而不剛直故謂之句弓/司弓矢曰句者謂之弊弓是也覆之而幹至則幹又)¶
　(善而筋未善也角與幹善則矢疾而逺可以射侯故/謂之侯弓覆之而筋至則非特角與幹善而筋又善)¶
　(也則疾而逺又中深焉故謂之深弓句弓言其體之/曲而不若侯弓之能逺侯弓言其材之逺而不若深)¶
　(弓之為善故其序如此弓有六材而獨言角幹筋者/葢六材以角幹筋為主而膠絲漆則為之輔而已然)¶
　(則角幹筋於弓之材為急膠絲漆於弓之材為緩為/弓者宜致詳於材之急者而材之緩者斯從之矣古)¶
　(人所以冬析幹春液角夏治筋至/於合三材則一於秋者亦以此也)¶
　¶
　周禮詳解卷四十¶

