# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.790115
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷二十一
<pb:KR1d0005_WYG_021-1a>¶
欽定四庫全書¶
　周禮詳解卷二十一¶
　　　　　　　　　　　　宋　王昭禹　撰¶
大胥掌學士之版以待致諸子(版音/板)¶
　(其體在下作而行之以有相乎上者胥也大胥于國/子非教飬之正者掌學事以相乎上而已故謂之胥)¶
　(以對小胥焉故謂于之大掌學士之版以待致諸子者/夫公卿大夫士之  其父兄有爵列于國也故謂之)¶
　(國子以其衆言之則謂之諸子以其教于學也則謂/之學士其實一也版謂其名數之𨽻于版者也學士)¶
　(之版大胥掌之其已至者以此待之其不至者則以/此致之由此觀之則先王之時國子之可以入學者)¶
<pb:KR1d0005_WYG_021-1b>¶
　(無不在所教也詩曰凢周之士不/顯亦世則待而致之者與有力也)¶
春入學舍采合舞秋頒學合聲(舍音釋/采音菜)¶
　(春入學舍采則以始入學禮先儒釋采焉禮有釋奠/有釋菜殺牲以祭薦饌酌奠者釋奠之禮也蘋蘩芹)¶
　(&KR0523;之属用之以薦誠者釋菜之禮也釋奠所以致其/禮之盛釋菜所以昭其誠之至始入學所以昭其盛)¶
　(而已非致其味也故舍采無惡其薄也左傳所謂蘋/蘩薀藻之菜可薦鬼神正謂是也合舞則春頌之時)¶
　(故也盖春于五行為木木主貌舞則𤼵揚蹈厲以動/其形容故合舞必以春秋頒學則以春始入學未知)¶
　(其分藝之所宜至秋而後可知也于是分授以所學/記曰樂正崇四術立四教順先王詩書禮樂以造士)¶
　(則士之所學各有所冝矣合聲則秋言之時故也盖/秋于五行為金金主言樂之聲以言為本故秋必合)¶
<pb:KR1d0005_WYG_021-2a>¶
　(聲書曰詩言志歌永言聲依/永律和聲本于言可知矣)¶
以六樂之㑹正舞位以序出入舞者比樂官展樂&KR0266;凡¶
祭祀之用樂者以鼓徴學士序宫中之事¶
　(㑹六代之樂而舞焉謂之六樂之㑹六樂之㑹其列/衆其變繁易亂而難治故必正其舞位使左右有序)¶
　(先後有倫也以序出入舞者則其舞或出入其行綴/各有序也樂記曰武始而北出再成而滅商三成而)¶
　(南四成而南國是彊五成而分周公左召公右六成/復綴則舞之出入有如此者夫六樂之舞有文舞焉)¶
　(有武舞焉征誅揖遜之序盡于此矣其數則有司皆/能陳之其義則有孔子三月而不知肉味者非窮神)¶
　(知化孰能究此哉則先王成人終始于此固其宜也/此樂官必比叙其所教之人也展樂器謂展視其所)¶
<pb:KR1d0005_WYG_021-2b>¶
　(用之器也凡祭祀之用樂者以鼓徴學士則召之使/興舞也言祭祀之用樂則有不用樂者可知矣序宫)¶
　(中之事謂序王宫之中國子之宿衛而學道藝者春/秋之所學各有其序如此大胥之所掌是也宫正言)¶
　(比宫中之衆寡㑹其什伍而教之道/藝則大胥之序宫中之事者如此)¶
小胥掌學士之徴令而比之觵其不敬者廵舞列而撻¶
其怠慢者正樂縣之位王宫縣諸侯軒縣卿大夫判縣¶
士特縣辨其聲凡縣鐘磬半為堵全為肆(觵古横反特/本亦作犆堵)¶
　(丁古/反)¶
　(大胥掌學士之版以待致諸子小胥掌學士之徴令/而比之凡以贊大胥而已有事則徴之有為則令之)¶
<pb:KR1d0005_WYG_021-3a>¶
　(徴則召之使來令則使之有為比者校序其多寡之/數使之類聚而羣分觵其不敬者敬以直内致其𨼆)¶
　(敕焉慢期而不時至者則為不敬矣故觵之觵罰爵/也觵之所以使中焉廵舞列而撻其怠慢者怠則不)¶
　(勤慢則不敬故撻之撻所以恥之使達焉肆師誅其/慢怠者則祭尚敬故以懲慢為先小胥撻其怠慢者)¶
　(則學尚勤故以懲怠為急祭言誅之政也學言撻之/教也宫縣謂四靣之縣以象宫室軒去其一則三靣)¶
　(判又去其一則二靣特縣則一靣而已左傳所謂曲/縣即軒縣也盖軒縣去南面以避王不若宫縣之周)¶
　(圍故又謂之曲縣凡樂皆所以象其功徳王之徳無/不周覆也故樂以宫縣諸侯雖有君道而不全也故)¶
　(軒縣而已軒又以明其已能衛上而固下也卿大夫/之徳半于君也故判縣士以特立為義故特縣此隆)¶
　(殺之辨也凢縣鐘磬半為堵全為肆者堵如宫墻之/一者言合是以為宫也肆如牲體之全陳言全而後)¶
<pb:KR1d0005_WYG_021-3b>¶
　(可肆也乃若其數則鄭氏所謂鐘磬二八在一虡謂/之堵鐘一堵磬一堵謂之肆其數之多寡盖如此)¶
大師掌六律六同以合隂陽之聲陽聲黄鍾大蔟姑洗¶
㽔賔夷則無射隂聲大吕應鍾南吕函鍾小吕夾鍾皆¶
文之以五聲宫商角徵羽皆播之以八音金石土革絲¶
木匏竹¶
　(古之神瞽考中聲而量之以制紀之以三平之以六/而成于十二此律吕所由作也以其述氣則謂之律)¶
　(以其如人之吕則謂之吕以其同于陽則謂之同六/律陽聲也六同隂聲也獨陽不生獨隂不成一隂一)¶
　(陽然後為道故隂陽之聲不可以不合易數天數五聲/地數五五位相得而各有合然則以律同合隂陽之)¶
<pb:KR1d0005_WYG_021-4a>¶
　(其亦如五行之相合與自形而下則陽尊而隂卑故/言律則先同自形而上則隂先而陽後故言陽則先)¶
　(隂陽聲左旋故自黄鍾順而序之至于無射所以進/之也隂聲右轉故自大吕逆而序之至于夾鍾所以)¶
　(退之也律起于黄鍾終于仲吕其長短有度其多寡/有數其輕重有權其廣狭有量而萬法之原理㑹于)¶
　(是幽以逹天地四時之理深有以通神示祖考之情/施于教治足以齊風俗用之戰伐足以審勝負而記)¶
　(吉凶律之為用豈不大哉盖律用十二所以象天位/八八為位所以象八風五下六上所以象隂陽之中)¶
　(數上益下損所以象隂陽之消長其上左所以象日/月之必東損益必三所以體道之所成其相生所以)¶
　(象父子其相&KR0071;所以象兄弟其相合所以象夫婦聖/人所以命其名者皆有至意存焉要在考之而已盖)¶
　(肅肅出乎天赫赫𤼵乎地子之氣方潜于黄鍾而復/焉黄言隂色之美鍾言陽氣之聚故命之以黄鍾入)¶
<pb:KR1d0005_WYG_021-4b>¶
　(乎坎者必出乎震否于否者必大于泰寅之氣方接/乎震泰而泰出滯焉故命之以大蔟物至辰則潔齊)¶
　(其潔齊也非實體也且然而已故謂之姑洗陽至午/則尚衰其尚衰也隂已為主則賔之而已故謂之㽔)¶
　(賔隂至申而夷物刻制而有成則故謂之夷則隂至/戍而盛陽至戍而不厭故謂之無射然陽盡變以造)¶
　(始故每律異名隂體常以效法故止于三鍾吕而已/鍾者物所聚也吕者物之正也夘之氣夾于陽中而)¶
　(隂尚聚矣故謂之夾鍾未之氣闕可以吕陽陽謂之/應鍾氣至于已則隂將萌矣萌則          大而)¶
　(隂小故謂之小吕以其宣陽之中氣以𤼵㪚萬物而/使之相見故又謂之中吕酉之氣所以收歛南方𤼵)¶
　(散之功而成之故謂之南吕丑之氣所以冠六同而/首之故謂之大吕六律順而序之以生之序進之也)¶
　(六同逆而序之以成之序退之也以生之序進之則/子之氣猶未離乎隂也故謂之黄鍾以成之序退之)¶
<pb:KR1d0005_WYG_021-5a>¶
　(則丑之功固已大矣故謂之大吕夾鍾亦謂之圜鍾/以春主規言之也函鍾亦謂之林鍾以夏物衆多而)¶
　(言之也南吕亦謂之南事則以隂成陽之事而言之/也然六律乂謂之六始以其始于隂之隂故也六吕)¶
　(又謂之六同六間盖吕言其體也間言其位也同言/其情也縂而言之皆所以述隂陽之氣而已故皆謂)¶
　(之十二律也太𤣥曰聲生于日律生于辰聲非十二/律不能𤼵律非五聲不能節五聲非變不能盡故一)¶
　(律之中莫不具五聲五聲之中有所謂五變五聲之/本生于黄鍾黄鍾為宫其宫九寸長則其數八十一)¶
　(三分宫而去一下生徴其數五十四三分徴益一而十/上生商其數七十二三分商去一而下生羽其數四)¶
　(八三分羽益一而上生角其數六十四多者濁少者/大清者細大不踰宫細不踰羽徴之聲又清于角角)¶
　(之聲又清于商其配則土火木金水也其象則君臣/民事物也盖土位于中央有以宅物故為宫而為君)¶
<pb:KR1d0005_WYG_021-5b>¶
　(金行于南北之間而有以通物故為商而為臣木林/之用有以觸物而制之故為角而為民火性無常召)¶
　(之則至故為徴而為事水之翕張因時而已故為羽/而為物有物然後能生民有民然後有事有事然後)¶
　(立君有君然後有臣有臣然後生物物勝事事勝臣/臣勝民民勝君此五行相生相勝自然之理也昔管)¶
　(仲論聽音之法而以負豕之駭者喻徴以馬之鳴野/者喻羽以羊之離羣者喻商以雉之鳴木者喻角以)¶
　(牛之鳴窌喻宫若夷吾者善能知聲矣然散五聲而/出之則各有所宜合五聲而總之則莫不互偹方其)¶
　(各有所宜雖一身之理不能一之故肝聲角心聲徴/脾聲宫肺聲商腎聲羽素問所謂五臓相音可以意)¶
　(識者是也方其莫不互備雖一身之中而五聲皆存/故黄鍾主宫而或為徴角商羽大蔟主商而或為宫)¶
　(徴羽角古人所謂五聲之變不可勝窮者是也五聲/必相雜然後成文故曰文之以五聲宫商角徴羽律)¶
<pb:KR1d0005_WYG_021-6a>¶
　(同所以考五聲五聲所以成八音故言五聲而次之/以八音八音八風之莭也五聲属乎五行八音属乎)¶
　(八卦金鐘鎛也属乎兊兊正秋也石磬也属乎乾乾/為天故也土塤也属乎坤坤為地故也革鼓鼗也属)¶
　(乎坎陽生于坎而將革隂故也絲琴瑟也属乎離蠶/與木同氣而資乎大火故也木柷敔也属乎巽巽為)¶
　(木故也匏笙簧也属乎艮艮為果蓏故也竹簫管也/属乎震震為蒼筤竹故也金石以動之絲竹以行之)¶
　(草木以節之匏以宣之瓦以贊之八音必宣布然後/其聲𤼵器故曰皆播之以八音金石土革絲竹匏木)¶
　(五聲八音雜比而後樂作焉然要其聲音之所自出/皆本于十二律而十二律又無非黄鍾之所生也揚)¶
　(子曰黄鍾以生之中/正以平之殆謂是也)¶
教六詩曰風曰賦曰比曰興曰雅曰頌以六徳為之本¶
<pb:KR1d0005_WYG_021-6b>¶
以六律為之音(興虚/應反)¶
　(一國之事繋一人之本謂之風言天下之事形四方/之風謂之雅美盛徳之形容以其成功告于神明謂)¶
　(之頌風出于徳性雅出于法度頌出于功業三者詩/之體也有述其事而陳之謂之賦以其所類而况之)¶
　(謂之比以其所感發而比之謂之興三者詩之用也/或曰六詩或曰六義即其章而言之則曰六詩即其)¶
　(理而言之則曰六義大師教之以樂章故曰六詩六/徳所謂中和祗庸孝友也中以本道之體其義達而)¶
　(為和其敬逹而為祗能和能祗則庸徳成焉庸以本/道之用充其愛以為孝充其順以為友者六徳之所)¶
　(成終始也君子之學詩豈徒誦其空言哉要之本于/徳而已盖先王以是經夫婦成孝敬厚人倫美教化)¶
　(移風俗一本于詩則誦詩三百不明其義雖多亦奚/以為盖六徳本于性情所以主于中六律稽諸度數)¶
<pb:KR1d0005_WYG_021-7a>¶
　(所以正于外以六徳為之本故雖變猶止乎禮義以/六律為之音則書所謂聲依永律和聲也言以六徳)¶
　(為之本則知所謂音者末也言以六律為之音則知/所謂本者性情也教六詩雖以六徳為之本然非播)¶
　(之于音則聲無所𤼵非和之以律則其音無所正/先王教人終始于樂欲其両得不&KR0029;一偏故也)¶
大祭祀帥瞽登歌令奏撃拊下管播樂&KR0266;令奏鼓朄大¶
饗亦如之大射帥瞽而歌射節大師執同律以聴軍聲¶
而詔吉凶大喪帥瞽而廞作匶諡凡國之瞽矇正焉(拊/音)¶
　(撫朄/音𦙍)¶
　(先王作樂所以象成堂上之樂象神人之治堂下之/樂象萬物之治登歌升歌清廟撃拊書曰擊石拊石)¶
<pb:KR1d0005_WYG_021-7b>¶
　(此堂上之樂也故曰登歌令奏撃拊下管播樂器則/笙簫之属朄小鼔也詩曰應朄縣鼓&KR0615;鼔之以引樂)¶
　(此堂下之樂也故曰下管播樂器奏鼔朄道以無所/因而自然為之故升歌于堂上所以貴之也以有所)¶
　(待而使然為下故管播于堂下所以卑之也夔曰於/予撃石拊石百獸率舞堂上之樂而曰百獸率舞者)¶
　(此言舜功徳之敏樂之形容有所不逮也方象神人/之治而百獸已率舞矣大饗亦如之所以敬諸侯亦)¶
　(如祭祀之禮也大射則擇士而助祭王以騶虞為節/諸侯以貍首為節大夫以采蘋為節士以采蘩為節)¶
　(大師則帥瞽而歌之也大師執同律以聴軍聲而詔/吉凶則預使知之有所戒也盖一體之盈虚通于天)¶
　(地應于物類故聴之以同律而必得其詳焉易曰師/出以律否臧凶殆謂是與然則次律而合音商則&KR0062;)¶
　(勝軍士强角則軍擾多變失士心宫則軍和士卒同心/徴則將急數怒軍士勞羽則兵弱少威明亦各縁五行)¶
<pb:KR1d0005_WYG_021-8a>¶
　(之類而求之也師曠曰吾驟歌北風又歌南風南風/不競多死聲楚必無功古之人所以望敵而知吉凶)¶
　(先事而知勝負者用此術也然王者之師以仁伐不/仁以義伐不義以救無辜以誅有罪有所不出出無)¶
　(不勝而猶聴軍聲而詔吉凶者盖兵凶器&KR0062;危事聖/人不敢輕也死則陳儀物于庭序以興觀者欽則謂)¶
　(之廞以考列其徳行而誄之以言則謂之諡于大喪/之廞則帥瞽而作匶諡以瞽掌樂王徳成于樂諡則)¶
　(成徳之名凡國之瞽矇正焉/以瞽矇皆属于大師故也)¶
小師掌教鼓鼗柷敔塤簫管弦歌大祭祀登歌撃拊下¶
管撃應鼓徹歌大饗亦如之大喪與廞凡小祭祀小樂¶
事鼓&KR0615;掌六樂聲音之節與其和(塤虡袁反/與音預)¶
<pb:KR1d0005_WYG_021-8b>¶
　(鼔大鼓也所以作樂鼗小鼔也所以導樂柷以合樂/深尺有八寸方二尺有四寸尺有八寸二九之數也)¶
　(二尺四寸三八之數也樂由陽來三勝二九勝八此/樂之所以作也故合樂則以敔敔以止樂其背則有)¶
　(二十七鉏鋙三九之數其櫟則長一尺隂十之數也/樂以隂止陽三九而隂十勝之此樂之所以止也故)¶
　(止樂則以敔塤燒土為之内虚鋭上火也平底六孔/水也隂陽之和聲也簫編竹為之其長尺有四寸二)¶
　(七之數也大者二十四管三八之數也小者十六管/二八之數也其形則象鳯翼其聲則象鳯鳴&KR1055;長二)¶
　(尺有四寸三八木之數也其孔有六水數也管如&KR1055;/而小併而吹之也弦琴瑟也琴瑟皆入乎器而覺乎)¶
　(道琴長三尺六寸有六分以象周天三百六十六度/也其廣六寸以象六合其弦有七以象七星也瑟)¶
　(長八尺有一寸九九之數也其廣一尺有八寸二九/之數也二十七絃三九之數也雖琴之類而絃多于)¶
<pb:KR1d0005_WYG_021-9a>¶
　(琴故其字從八以言絲之分也其音不若琴聲之為/大故其字從戈以言音之細也歌人聲也言之不足)¶
　(故嗟嘆之嗟嘆之不足故詠歌之此九者小師掌之/以教瞽矇也鼗塤管簫堂下之樂也絃歌堂上之樂)¶
　(也柷敔上下各有之以樂不可無作止之節故也書/曰戞撃鳴球搏拊琴瑟以詠祖考來格戞擊柷敔也)¶
　(此用之于堂上也又曰下管鼗鼓合止柷敔此用之/于堂下也大師言大祭祀帥瞽登歌令奏撃拊則登)¶
　(歌者瞽矇也擊拊者小師也大師則令奏之而已下/管撃應鼓應鼔應鼙也大射云應鼙在其東則應鼙)¶
　(為朄鼓之和朄鼔為應鼙之引&KR0615;必有應應必有朄/互相備也大師大喪帥瞽而廞作匶諡小師相之而)¶
　(已徹歌則有司徹而歌雍也大師大祭祀令奏鼓&KR0615;/故小師小祭祀鼓朄掌六樂聲音之節與其和則六)¶
　(樂之作也其先後曲直則有節而小大清濁相應而/不相陵則和矣國語曰聲應相保曰和又曰大昭小)¶
<pb:KR1d0005_WYG_021-9b>¶
　(鳴和之道也又曰細抑大陵非和也則/小師掌六樂聲音之和音盖亦如此)¶
瞽矇掌播鼗柷敔塤簫管弦歌諷誦詩世奠繋鼓琴瑟¶
掌九徳六詩之歌以役大師(奠音定繫/户計反)¶
　(先王作樂必用瞽者以其聴之審因其材而任焉雖/疾不廢也矇非無目有䝉之者瞽下其目以聴為上)¶
　(矇左其目以聴為右惟壹于聴故皆可使作樂焉國/語曰瞽矇修聲此也掌播鼗柷敔塤簫管絃歌諷盖)¶
　(小師教之而瞽矇播之也播者𤼵揚而見于聲音也/諷謂諷諌之詞瞽矇既掌歌又掌諷諌也世奠繫當)¶
　(從古書為世帝係誦詩世帝係者瞽矇掌誦詩及世/帝係詩六詩也世帝係古書有謂之帝係者國語曰)¶
　(教之世為之昭明徳而廢幽昏則世帝盖古帝王之/書名也誦詩則以知民風之厚薄誦世帝係則以知)¶
<pb:KR1d0005_WYG_021-10a>¶
　(前世之興衰小史奠係世則定其係世而已非誦之/也鼓琴瑟者誦詩與世帝係也則鼓琴瑟以合而和)¶
　(之也九徳之歌六府三事也六詩之歌賦比興風雅/頌也既歌九徳六詩之歌書曰九功惟叙九叙惟歌)¶
　(則以九功之徳皆可歌大師教六詩六律為之首則/瞽矇特歌以人聲非以律也以役大師瞽矇之職取)¶
　(正于大/師故也)¶
眡瞭掌凡樂事播鼗擊頌磬笙磬掌大師之縣凡樂¶
事相瞽大喪廞樂&KR0266;大旅亦如之賔射皆奏其鐘鼓鼜¶
愷獻亦如之(相息亮反/鼜音戚)¶
　(眡之明謂之瞭瞽矇無所見焉故設三百人以扶工/謂之眡瞭而因使掌樂故曰掌凡樂事瞽矇掌播鼗)¶
<pb:KR1d0005_WYG_021-10b>¶
　(而眡瞭亦播鼗者鼗以導樂所用者衆故也然二者/皆受教于小師故小師曰掌教鼗鼓磬在東方曰笙)¶
　(東生長之方故也磬在西方曰頌西成功之方故也/掌大師之縣者為大師縣樂器也凡樂事相瞽者瞽)¶
　(無相倀倀然其何之哉眡瞭之設正謂是也大喪廞/樂器則陳樂器于庭序也大旅有大故而祭亦陳樂)¶
　(器而不作故亦如之賔射王與諸侯射奏鐘鼓以/為之節也鼜及愷獻亦眡瞭奏鐘鼓故亦如之)¶
典同掌六律六同之和以辨天地四方隂陽之聲以為¶
樂&KR0266;凡聲髙聲䃂正聲緩下聲肆陂聲散險聲斂達聲¶
贏㣲聲韽回聲&KR0283;侈聲筰弇聲鬱薄聲甄厚聲石凡為¶
樂&KR0266;以十有二律為之數度以十有二聲為之齊量凡¶
<pb:KR1d0005_WYG_021-11a>¶
和樂亦如之(䃂胡本反陂彼義反韽於瞻反又音闇/筰側百反弇音掩甄音震齊才計反)¶
　(六律六同雜比而和之則小大清濁皆得其和矣取/其中聲焉以為樂器則天地四方隂陽之聲不可以)¶
　(不辨也天地四方各有隂陽之聲是為十二聲能辨/十二聲則雜比而和者皆知其所自焉則凡樂器其)¶
　(度之長短其數之多寡其齊之所制其量之所容者/可以由此而揆度之矣凡聲生于形形異則聲異髙)¶
　(則鳬氏所謂鐘小而長也小而長則其形髙其聲上/蔵衮然如裏則其𤼵也舒故曰髙聲䃂下則鳬氏所)¶
　(謂鐘大而短也大而短則其形下其聲𤼵散疾而短/聞故曰下聲肆正則上下直其形不髙不下而適于)¶
　(正則其聲緩而不速故曰正聲緩陂謂鐘形偏侈也/則其聲散而不歛故曰陂聲散險謂鐘聲偏弇也則)¶
　(其聲歛而不散故曰險聲歛達謂鐘形㣲大也則其/聲贏而有餘故曰達聲贏㣲謂鐘形㣲小也則其聲)¶
<pb:KR1d0005_WYG_021-11b>¶
　(韽小而不成故曰㣲聲韽囬謂鐘形微圜也則其聲/滛衍而無鴻殺故曰囬聲&KR0283;侈謂鐘形過大也則其)¶
　(聲迫筰而出疾故曰侈聲筰弇謂中央寛而口狭則/其聲鬱而不𤼵故曰弇聲鬱薄謂鐘形適薄也則其)¶
　(聲動摇而甄掉故曰薄聲甄厚謂鐘形過厚也則其/聲如石而不振故曰厚聲石夫天陽也地隂也東南)¶
　(方陽也西北方隂也然隂陽之中復有隂陽焉故髙/聲䃂天之陽也正聲緩天之隂也下聲肆地之隂也)¶
　(陂聲散地之陽也險聲歛東方之隂也達聲贏東方/之陽也㣲聲韽西方之隂也囬聲衍西方之陽也侈)¶
　(聲筰南方之陽也弇聲鬱南方之隂也薄聲甄北方/之隂也厚聲石北方之陽也凡為樂器皆以此十有)¶
　(二聲為之齊量而取中聲焉故其聲之病者得以審/而去之凡播于樂器者無非和聲矣數者一二三四)¶
　(之所起也度者分寸尺丈之所總也餘見新傳數度/取之十有二律齊量取之十有二聲此樂器之形聲)¶
<pb:KR1d0005_WYG_021-12a>¶
　(所以無過不及而皆得其中和焉非特為樂器如此/凡和樂器亦以是焉故曰凡和樂亦如之然則大師)¶
　(掌六律六同以合隂陽之聲而已而典同掌六律六/同之和以辨天地四方隂陽之聲者盖樂之妙固蔵)¶
　(于無形之夷而視之不可見也寂于無聲之希而聴/之不可聞也古之人散夷之樸以為六律六同之器)¶
　(闡希之妙以為六隂六陽之聲其長短則有度其多/寡則有數其輕重則有齊其廣狭則有量而樂之原)¶
　(畢㑹于此典同則掌其聲以作樂而欲其數度齊量/之不亂也故詳有及于天地四方之位大師則用其)¶
　(聲以施于樂故合十有二聲欲其髙下清濁之克諧/其合之也則両之以隂陽而已此其言之詳畧所以)¶
　(不同/與)¶
磬師掌教擊磬擊編鐘教縵樂燕樂之鐘磬凡祭祀奏¶
<pb:KR1d0005_WYG_021-12b>¶
縵樂(縵莫/半反)¶
　(教擊磬擊編鐘皆教眡瞭也言擊磬則凡磬皆擊之/言擊編鐘則特縣之鐘而已盖鐘有編有不編者編)¶
　(鍾與磬同故使磬師教擊之鐘之不編則鐘師所自/撃也記曰不學操縵不能安弦然則縵者雜聲之和)¶
　(樂也比朝祭為慢故謂之縵樂祭祀奏縵樂則備樂/故也燕樂謂房中之樂闗睢鵲巢也以其事本于婦)¶
　(人以風喻君子乃燕閒之事故曰燕樂縵/樂燕樂皆奏鐘磬為節磬師則教之而已)¶
鐘師掌金奏凡樂事以鐘鼔奏九夏王夏肆夏昭夏納¶
夏章夏齊夏族夏祴夏驁夏凡祭祀饗食奏燕樂凡射¶
王奏騶虞諸侯奏貍首卿大夫奏采蘋士奏采蘩掌鼙¶
<pb:KR1d0005_WYG_021-13a>¶
鼓縵樂(齊側皆反祴古/哀反驁五羔反)¶
　(鼓人曰以晋鼔鼓金奏則此所謂金奏盖擊金以為/奏樂之節也名官曰鐘師則其樂雖用鼓而以金為)¶
　(主凡樂事以鐘鼔奏九夏鐘師擊鐘而兼言鼓者鐘/鼓相為用也夏之為言大也文明也樂歌之大而文)¶
　(明者有九王夏則所謂王出入則奏王夏是也肆夏/則尸出入奏肆夏是也昭夏則牲出入奏昭夏是也)¶
　(納夏章夏齊夏族夏于文無所見而杜子春云四方/賔來乃奏納夏臣有功奏章夏夫人祭奏齊夏族人)¶
　(侍奏族夏理或然也祴或作陔通用也鄉飲酒鄉射/燕射大射賔醉將出皆云奏陔則陔者陔切之使不)¶
　(失禮也曰祴亦有戒意大射禮公入奏驁夏則諸侯/射于四郊自外而入所奏也比九夏惟王夏王得奏)¶
　(之自肆夏以下雖諸侯亦得用故燕禮奏肆夏若大/夫之奏肆夏則僣禮也故郊特牲云大夫之奏肆夏)¶
<pb:KR1d0005_WYG_021-13b>¶
　(由趙文子始所以譏之也凡祭祀享食奏燕樂以鐘/鼓奏之也大師大射帥瞽而歌射節鐘師又云奏騶)¶
　(虞貍首采蘋采蘩盖奏者鐘鼔也歌者人聲也或歌或/奏則其節成矣主射節者樂師也故鐘師不言節掌)¶
　(鼙鼓縵樂者此官主擊鼙於磬師/奏縵樂則鐘師擊鼙以和乏也)¶
笙師掌教龡竽笙塤籥簫篪&KR1055;管舂牘應雅以教祴樂¶
凡祭祀饗射共其鐘笙之樂燕樂亦如之大喪廞其樂¶
&KR0266;及葬奉而藏之大旅則陳之(龡昌垂反竽音/于牘大録反)¶
　(掌教吹竽笙塤籥簫篪&KR1055;管舂牘應雅而獨以笙師名/官者盖東方之樂有始事之意故以名官也竽三十)¶
　(六簧水數也長四尺二寸水火合數也火應而水徃/為竽笙匏為之包竹總而直象物生也籥三孔主中)¶
<pb:KR1d0005_WYG_021-14a>¶
　(聲而上下之也篪下有七孔上有一孔曰翹是為不/齊矣㫪牘以竹大五六寸長七尺為之其端有両孔)¶
　(髤畫以両手築地㫪取聲焉應長六尺五寸其中有皆/椎雅狀如漆筩長五尺六寸以羊韋鞔之自竽至管)¶
　(以氣吹之故曰吹㫪牘應雅皆築地以為樂節故曰/㫪也小師掌教塤簫管而笙師又教吹塤簫管則小)¶
　(師之教或教以樂節而未必教之吹教吹則事又詳/于小師矣竽也笙也塤也籥也篪也篴也管也皆樂)¶
　(之所用而㫪牘應雅三者特用于教誡樂以為行節/而已盖賔醉而出奏祴夏故此三者皆㫪以築地使)¶
　(賔行不失禮也鐘笙之樂/鄭氏謂鐘聲相應之笙也)¶
鎛師掌金奏之鼓凡祭祀鼓其金奏之樂饗食賔射亦¶
如之軍大獻則鼓其愷樂凡軍之夜三鼜皆鼓之守鼜¶
<pb:KR1d0005_WYG_021-14b>¶
亦如之大喪廞其樂&KR0266;奉而藏之¶
　(鎛小鐘也國語曰細鈞有鐘無鎛昭其大也大鈞有/鎛無鐘鳴其細也鎛師掌金奏之鼓謂之鎛師者舉)¶
　(小以見大故也與典律同謂之典同守廟祧謂之守/祧同意鼓人云以晋鼔鼓金奏掌金奏之鼔則以鼔)¶
　(晋鼓為事也軍大獻鼓其愷樂則亦以晋鼓鼓之與/鼔愷樂掌于鎛師者鎛師掌金奏之鼔其所掌樂以)¶
　(金為主軍以鼔進以金止既勝矣欲戢兵之意所以/為夜戒也夜戒之鼔有三故曰三鼜司馬法云昏鼓)¶
　(四通為大鼜夜半三通為晨戒旦明五通為𤼵昫所/謂三鼜皆鼓之者此也守鼜則備守鼓也夜亦三鼔)¶
　(之故曰/亦如之)¶
韎師掌教韎樂祭祀則帥其屬而舞之大饗亦如之¶
<pb:KR1d0005_WYG_021-15a>¶
　(韎師旄人鞮鞻氏皆掌夷樂而命名不同者韎言其/所服旄言其所執鞻言其所履明堂位曰韎東夷之)¶
　(樂韎赤&KR0330;也作其樂舞因使服其服從其宜也帥其/属而舞之則韎師之属舞者十六人也祭祀饗燕用)¶
　(夷樂焉則中天下而立定四海之民服而役之得其/懽心使鼔舞焉以承祭祀其饗燕君子之所樂也)¶
旄人掌教舞散樂舞夷樂凡四方之以舞仕者屬焉凡¶
祭祀賓客舞其燕樂¶
　(記曰比音而樂之及干戚羽旄謂之樂樂師教之舞/而有旄舞然則旄乃氂牛之尾舞者所執以舞也四)¶
　(夷之民有執旄以舞者先王因立官以教焉故有旄/人之職其官以下士四人為之其舞者則至于衆寡)¶
　(無數矣㪚樂野人之為樂者旄人則掌教之舞師凡/野舞則皆教之則此所謂㪚樂也夷樂四夷之樂鞮)¶
<pb:KR1d0005_WYG_021-15b>¶
　(鞻氏掌四夷之樂與其聲/歌旄人教夷樂之舞而已)¶
籥師掌教國子舞羽龡籥祭祀則鼓羽籥之舞賓客饗¶
食則亦如之大喪廞其樂&KR0266;奉而藏之¶
　(籥以竹為之故字從竹籥二孔主鐘聲而上下之律/吕于是乎生故從三口律度量衡所出册所書集于)¶
　(此籥所不能述册亦不能記也故從今從册音黄帝/命伶倫取竹之竅厚約者㫁両節之間而吹之以為)¶
　(黄鍾之宫制十二筩黄鍾之宫自此而生則籥為律/吕之本也量所謂籥不過一籥之實而已故字通用)¶
　(龠籥師主教國子舞羽吹籥故以籥師名官羽舞文/舞也詩曰左手執籥右手秉翟翟則羽也籥主聲聲)¶
　(静而可聞宜濟之以動則無隐伏而𤼵翟主容容動/而可見宜濟之以静則無陵暴而過節左者動作之)¶
<pb:KR1d0005_WYG_021-16a>¶
　(地故執籥以左右者伏静之地故秉翟以右然文王/世子春夏學干戈秋冬學羽籥者何也盖武奮疾而)¶
　(動春夏王而主動文優游而静秋冬隂而主静亦各/從其類也國子學以從政宜以文為先故籥師教以)¶
　(舞羽吹籥為主祭祀則鼓羽籥之舞者舞者蹈厲有/節不可舛其教國子舞羽吹籥又鼓之以為之節焉)¶
　(故也餘/見𫝊)¶
籥章掌土鼓豳籥中春晝擊土鼓龡豳詩以逆暑中秋¶
夜迎寒亦如之凡國祈年於田祖龡豳雅擊土鼓以樂¶
田畯國祭蜡則龡豳頌擊土鼓以息老物(豳彼貧反中/音仲樂音洛)¶
　(教國子吹籥故名官以籥師吹籥以為詩章故名官/以籥章所謂吹豳詩吹豳雅吹豳頌是皆吹籥以為)¶
<pb:KR1d0005_WYG_021-16b>¶
　(詩章也餘見新經夫寒徃則暑來暑徃則寒來寒暑/相推而成嵗乃隂陽之進退時行之消息雖天有所)¶
　(不能違而人事何與焉而先王有逆暑迎寒之禮者/盖隂陽有不由其道則不能無愆伏之變而財成輔)¶
　(相之事實有俟于聖人也盖聖人先天而天不違後/天而奉天時則其所以財成輔相之者固有道矣天)¶
　(之大道在隂陽聖人因隂陽以統天地則在人之事/庸詎知其非天耶然陽來而為復其徃也為知險則)¶
　(氣至而為主隂出而為姤其蔵也為知阻則氣至而/為客于暑言逆主之也于寒言迎客之也故逆之字)¶
　(從屰為之主者自外至非其主者内出而逆之也故/臣為主逆女謂之逆春秋公自逆女亦謂之逆凡言)¶
　(逆皆尊之也迎之字從卬卬者我也我者主也以我/為主自内出而遘之其𫝑順也故迎客謂之迎迎婦)¶
　(謂之迎凡言迎皆卑之也豳詩七月也盖以其詩所/言如授衣鑿氷之属皆言寒暑以戒事故也祈年者)¶
<pb:KR1d0005_WYG_021-17a>¶
　(祈豐年也觀詩之噫嘻春夏祈榖于上帝而豐年秋/冬之報則豐年雖本于天時而所以順而祈之者亦)¶
　(成乎人事也田祖禮記所謂先嗇田畯禮記所謂司/嗇先嗇神農也以其始教天下耕稼故祈之司嗇則)¶
　(以其生有功于田畮本始民事施于有政者故吹豳/雅擊土鼓以樂之老物則老子所謂物壮則老也若)¶
　(物于嵗功之成復本反始故吹豳頌擊土鼓以息之/夫說乎兊勞乎坎者天勞之也嵗十二月為蜡以息)¶
　(之者人勞之也然則萬物之作息雖本于天時而亦/成乎人事矣豳雅豳頌謂之雅頌則非七月之詩也)¶
　(先儒以七月之詩分風雅頌之三體是一詩而三用/之矣非也然逆暑迎寒先言擊土鼔而祈年祭蜡則)¶
　(先言吹雅頌者盖逆暑迎寒者召其氣之和也聲和/則氣和故先言擊土鼔以聲為主也祈則以言通其)¶
　(意蜡則美其成功故先/言雅頌以詞為主也)¶
<pb:KR1d0005_WYG_021-17b>¶
鞮鞻氏掌四夷之樂與其聲歌祭祀則龡而歌之燕亦¶
如之¶
　(鞮鞻者四夷樂人所履之履也革而適我所履者為/是焉故名官以鞮鞻氏四夷之樂則以其樂舞而言)¶
　(之也聲歌則以其所吹倡歌而言之也祭祀于燕則/吹其聲而倡其歌以明得其懽心而鼓舞詠歌向風)¶
　(承化以服吾中國之役也如是則際天所覆莫不承/服薄海内外莫不臣妾蠻夷猾夏非所患矣明堂位)¶
　(曰韎東夷之樂也任南蠻之樂也納夷蠻之樂于大/廟言廣魯于天下也以一侯國之㣲尚且納夷蠻之)¶
　(樂以自廣焉又况/有天下之大者乎)¶
　周禮詳解卷二十一¶
