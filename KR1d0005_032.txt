# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.963969
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷三十二
<pb:KR1d0005_WYG_032-1a>¶
欽定四庫全書¶
　周禮詳解卷三十二¶
　　　　　　　　　　　　宋　王昭禹　撰¶
布憲掌憲邦之刑禁正月之吉執旌節以宣布於¶
四方而憲邦之刑禁以詰四方邦國及其都鄙達¶
於四海凡邦之大事合衆庶則以刑禁號令(詰起/吉反)¶
　(令力/正反)¶
　(主道利宣不利周利明不利幽又况刑禁之設將使/民易避而難犯苟匿為物而愚不識及犯又從而刑)¶
<pb:KR1d0005_WYG_032-1b>¶
　(之不幾於罔民者乎先王於大司冦正月之吉既使/垂刑象之法以使有目者皆見又狥以木鐸使有耳)¶
　(者皆聞則人宜知所避矣然猶以為始和布刑止於/邦國都鄙與萬民而已而未及於四方邦國也又設)¶
　(布憲之官使掌憲邦之刑禁而執旌節以宣布於四/方此所以名官謂之布憲也布以敷施之憲以表示)¶
　(之則四方雖逺又孰有不見聞而知者乎夫刑以懲/惡禁以輔刑刑以制之所以致其義禁以止之所以)¶
　(致其仁故有刑必有禁亦期民之無犯而已先王懼/四方之逺不能悉知則布憲執旌節以宣布於四方)¶
　(而憲邦之刑禁又烏可緩哉詩曰四國于蕃四方于/宣盖四國以六服之内言之也四方以六服之外言)¶
　(之也先有以扞蔽而定其内然後為之宣布其政教/達之於外故言四方以别四國也周官正月之吉大)¶
　(司㓂布刑於邦國都鄙則止於六服之内而已布憲/憲邦之刑禁以詰四方邦國則及於六服之外也此)¶
<pb:KR1d0005_WYG_032-2a>¶
　(正與詩先言四國而後言四方同意以詰四方邦國/及其都鄙非特邦國而已四方之逺則以威讓文誥)¶
　(為主故謂之詰也逹於四海則四方之逺極於四海/又見其逺之至也凡邦之大事合衆庶則以刑禁號)¶
　(令者謂邦有大事鄉合州黨族閭比之聯與其民人/之什伍則以刑禁號令之也發之以為警戒之謂號)¶
　(令之以為法守之謂令揚子曰鼓舞萬物者其雷風/乎鼓舞萬民者其號令乎雷不一風不再不一者號)¶
　(也不再者令也布憲於合衆/庶而號令亦欲其無犯也)¶
禁殺戮掌司斬殺戮者凡傷人見血而不以告者攘獄¶
者遏訟者以告而誅之(攘七/羊反)¶
　(殺戮者上所以誅惡也故掌戮之官掌之斬殺誅戮/皆上之施刑於下也下以非法而相殺戮則在所禁)¶
<pb:KR1d0005_WYG_032-2b>¶
　(矣此禁殺戮之職所以設也掌司斬殺戮者謂非以/法斬殺戮者司之以告而後誅之也於文反后為司)¶
　(后以執要而致簡則致詳而盡察者有司之事故司/有察意凡傷人見血而不以告者血者隂之傷也有)¶
　(司宜告而不以告攘獄者遏訟者事之大者宜至於/獄事之小者宜至於訟者有司宜受而反攘&KR0077;遏止)¶
　(之如此則姦凶得以侵善良𫝑力得以抑窮弱民之/情将欝而不伸下之惡將長而不革禁殺戮以告而)¶
　(誅之是所以佐/善良扶窮弱也)¶
禁暴氏掌禁庶民之亂暴力正者撟誣犯禁者作言語¶
而不信者以告而誅之凡國聚衆庶則戮其犯禁者以¶
徇凡奚𨽻聚而出入者則司牧之戮其犯禁者(正征同/撟居表)¶
<pb:KR1d0005_WYG_032-3a>¶
　(反/)¶
　(以刑教中則民不虣者教官之事也以刑禁暴者刑/官之事也教施於未然之前刑施於已然之後二者)¶
　(相為終始而已逆理而害治者謂之亂恃强而虐物/者謂之暴力正見傳亂則敗類暴則害物力正則以)¶
　(横逆而加人凡此皆下之難制者也述事為言答問/曰語言語以信為主作言語而不信則誣僞以惑衆)¶
　(凡此皆下之難知者也政之不明也以下之難知政/之不行也以下之難制上之所誅於是為急故以告)¶
　(而誅之誅庶民如此則自上可知矣凡國聚衆庶則/非合衆庶也若祭祀甸役之屬是已有犯禁者則戮)¶
　(之以正其罪且廵行而狥衆以示戒也奚謂女之繫/於人者𨽻謂男之𨽻於人者於其出入則或司以察)¶
　(之或牧以治之亦以防其暴/也故有犯命者則從而戮之)¶
<pb:KR1d0005_WYG_032-3b>¶
野廬氏掌達國道路至於四畿比國郊及野之道路宿¶
息井樹若有賔客則令守涂地之人聚&KR0512;之有相翔者¶
誅之凡道路之舟車轚互者叙而行之凡有節者及有¶
爵者至則為之辟禁野之横行徑踰者凡國之大事比¶
修除道路者掌凡道禁邦之大師則令埽道路且以幾¶
禁行作不時者不物者(&KR0512;音託/轚音計)¶
　(野道之小室謂之廬所以待行旅也故公劉之詩始/曰于時廬旅終曰于豳斯舘則館大而廬小也先王)¶
　(設官以比國郊及野之道路宿息之類故名官以野/廬氏掌達國道路至於四畿則遂人所謂千夫有澮)¶
<pb:KR1d0005_WYG_032-4a>¶
　(澮上有道萬夫有川川上有路以達於畿是也謂之/四畿則自王城五百里四面皆達之也遂人皆治野)¶
　(之道路而野廬氏必掌達其道路則凡以輔成遂人/之事而已而司險又掌達其道路者盖司險所達非)¶
　(特王畿之道路而已凡九州山林川澤之阻者也比/國郊及野之道路宿息井樹者遺人所謂三十里有)¶
　(宿宿有路室所謂宿也十里有廬廬有飲食則所謂/息也井所以共飲食樹所以為蕃蔽野廬氏則廵而)¶
　(比之也國語曰定王使單襄公聘於宋遂假道於陳/以聘於楚道茀不可行司里不受館國無寄寓而知)¶
　(陳之不能守其國則野廬氏逹國之道路比及野之/道路宿息者所以為先王之制也若有賔客則令守)¶
　(涂地之人聚&KR0512;之有相翔者誅之先王之時涂地皆/有人以為之守有賔客則令其人聚而擊柝所以待)¶
　(暴客也相翔者語曰翔而後集彼翔而觀伺則有欲/集而為㓂盗之意故誅之所以禦姦也凡道路之舟)¶
<pb:KR1d0005_WYG_032-4b>¶
　(車轚互者謂舟行於水車行於陸或廹隘而相撃觸/相差互則為之序先後而行之所以息争止訟也凡)¶
　(有節者及有爵者至則為之辟有節者至則欲達之/而無留難有爵者至則在所承而無敢慢故皆為之)¶
　(辟行人使避焉然則野廬氏其徒百有二十人則使/其徒為之辟也禁野之橫行徑踰者横行謂不由其)¶
　(道徑踰謂不由橋亦所以防穿窬之盗池凡國之大/事比修除道路者國之大事則若大祭祀大賔客之)¶
　(類其事在國中者也治其壊謂之修去其&KR0126;謂之除/有修除道路者而野廬氏則比較其人之數所以防)¶
　(怠也掌凡道禁則修閭氏所謂以兵革趨行者與馳/騁於國中者是已然野廬氏所禁者在野之道也修)¶
　(閭氏所禁者在國之道也前言國之大事則在國中/而已此言邦之大師則通國野焉令掃道路則所以)¶
　(致潔也幾禁行作不時者謂不夙則莫不物者謂衣/服操持異常也幾㣲察之禁以止之皆所以防姦故)¶
<pb:KR1d0005_WYG_032-5a>¶
　(也/)¶
蜡氏掌除骴凡國之大祭祀令州里除不蠲禁刑者任人¶
及凶服者以及郊野大師大賔客亦如之若有死於道¶
路者則令埋而置楬焉書其日月焉縣其衣服任器於¶
有地之官以待其人掌凡國之骴禁(蜡清預反骴似賜/反令力呈反蠲古)¶
　(𤣥反縣/音懸)¶
　(蜡氏掌除骴而與蜡同字者盖蜡祭百物昔之羽臝/鱗毛介物畢致焉則蜡祭所致者神也蜡氏掌凡骴)¶
　(禁則蜡氏所治者形也神寓於形則為生神離於形/則為死物之生則形與神分為二以形為神之逆旅)¶
<pb:KR1d0005_WYG_032-5b>¶
　(則彼之形神雖分為二而昔甞合而為一矣此治其/形者所以與致其神者同謂之蜡也掌除骴者人物)¶
　(之死其骨曰骴月令曰掩骼埋骴盖精神者天之分/也骨骸者地之分也精神與形各歸其根則骨骸在)¶
　(所掩埋而藏亦歸於地而已蜡氏掌骴為是故也非/特如此形合於神則為神竒而人之所親神離於形)¶
　(則為腐臭而人之所惡獨不見豚子之食於死母者/乎少焉眴若皆棄之而走不見已焉爾不得類焉爾)¶
　(則蜡氏除骴亦以人之所惡者在是故也凡國人之/大祭祀令州里除不蠲禁刑者任人及凶服者以及)¶
　(郊野者盖大祭祀先王所以致精神之至而交乎神/明之隐不以哀樂欲惡貳其心又去物之可以昏憒)¶
　(其志意者焉不蠲刑者任人則在所惡也凶服則在/所可哀也故蜡氏令州里除而禁之除不蠲所以致)¶
　(潔也任人謂司圜任之以事之人也刑者謂黥劓之/屬也凶服則子見齊衰者之類也郊特牲言祭之日)¶
<pb:KR1d0005_WYG_032-6a>¶
　(䘮者不哭不敢凶服汎埽反道亦謂此也大師大賔/客亦如之者亦令州里除不蠲禁刑者任人及凶服)¶
　(者以及郊野者盖大師以危事行凶器則在所慎者/客則致其齊欽如承神故也若有死於道路者則令)¶
　(置楬而埋書其日月焉縣其衣服任器於有地之官/以待其人則欲令其識取之也掌凡國之骴禁則凡)¶
　(物之骨皆掌其/禁而除之也)¶
雍氏掌溝瀆澮池之禁凡害於國稼者春令為阱擭溝¶
瀆之利於民者秋令塞阱杜擭禁山之為苑澤之沈者¶
　(澮古外反令力呈反阱在/性反擭胡化反苑于院反)¶
　(雍者和之至和至而過則壅塞而不通故雍又為壅/塞之雍雍氏掌隄防以止水所以名官謂之雍氏也)¶
<pb:KR1d0005_WYG_032-6b>¶
　(水十里相冓則謂之溝水之大竇則謂之瀆水之所/㑹謂之澮水決於此謂之池溝瀆池有禁然後其害)¶
　(去其利均亦所以息争止訟也故雍氏掌其禁凡害/於國稼者謂害國及稼也不言野而言稼盖野之禁)¶
　(惟稼而已春令為阱擭溝澮之利於民者穿地為穴/以陷禽獸謂之阱於阱中設木以載禽獸使足不及)¶
　(地謂之擭春令為阱擭以民方析而在田宜防其害/也春令為溝瀆則以民方耕宜資其灌溉也所謂利)¶
　(民如此利則収成之時為其或陷害人也故令塞阱/杜擭阱井也故塞之擭機也故杜之禁山之為苑澤)¶
　(之沈者苑囿也沈者酖也依山以為苑是使民得以/専其利非善政也害之及於物者衆非仁政也此雍)¶
　(氏所以/禁之)¶
萍氏掌國之水禁幾酒謹酒禁川游者(萍音/平)¶
<pb:KR1d0005_WYG_032-7a>¶
　(神農之書言萍能勝酒盖萍之為物能勝酒又不沈/溺故掌國之水禁㡬酒謹酒禁川游者名官曰萍氏)¶
　(掌國之水禁者盖水雖有潤澤灌溉之利而犯之則/濡溺之則死民之迷愚至有决性命之情以争尋常)¶
　(之利而不顧患害者往往蹈而死焉先王豈忍坐視/而恬不為之恤哉故水之險惡能害人之所與夫不)¶
　(時入水而捕魚鱉者一切禁之是乃所以為仁政之/周也萍氏則掌其禁而已㡬酒謹酒者芻豢為酒非)¶
　(以為禍也酒之流生禍焉故以禮飲酒者常始乎治/而卒乎亂先王於為酒器每每致戒焉又況飲酒用)¶
　(酒之際可不為之㡬謹乎微而察之謂之㡬制使勿/縱謂之謹㡬酒則於飲酒㣲察其不節也謹酒則於)¶
　(用酒謹制其無度也周書曰文王誥教小子有正有/事無彜酒越庶國飲惟祀德將無醉所謂德將無醉)¶
　(以文王㡬酒而庶國之飲酒者皆有節也所謂越庶/國飲惟祀者以文王謹酒而庶國之用酒者皆有度)¶
<pb:KR1d0005_WYG_032-7b>¶
　(也又曰羣飲汝勿佚盡執拘以歸於周予其殺成王/之於酒致嚴如此而晚周之君臣乃至於沉湎淫泆)¶
　(天下化之良可惜哉禁川/游者亦所以防沉溺也)¶
司寤氏掌夜時以星分夜以詔夜士夜禁禦晨行者禁¶
宵行者夜遊者¶
　(寐而覺謂之寤使掌夜時使覺而不寐者安能定其/漏刻之早晚哉所以名官謂之司寤氏也掌夜時者)¶
　(一日一夜凡有十二時夏則日長而夜極短冬則日/短而夜極長春為陽中秋為隂中則晝夜分焉司寤)¶
　(氏司察夜事故所掌者夜時而已晝事無預焉以星/分夜者星昱乎夜以日入而見以日出而没以星分)¶
　(之則夜之或長或短或中而分皆可定而無差矣夜/士則主行夜徼候者也夜禁則所以止夜之行遊者)¶
<pb:KR1d0005_WYG_032-8a>¶
　(也司寤氏於夜士夜禁則詔之使知也禦晨行者禁/宵行者夜遊者自始至夜半曰宵宵者隂盛而陽衰)¶
　(之時也日出為旦晨則昧爽之前而日未旦之時傳/云云御之而使去者禦也止使勿為者禁也則禁甚)¶
　(於禦以晨為近旦人將向明而作之時故但禦之而/已以宣王之時去成王之世為未遠而君子之趨朝)¶
　(者或以夜未央或以夜未艾則司寤氏之職/廢而不行為可知矣宜乎詩人因以箴之也)¶
司烜氏掌以夫遂取明火於日以鑒取明水於月以共¶
祭祀之明齍明燭共明水凡邦之大事共墳燭庭燎中¶
春以木鐸修火禁於國中軍旅修火禁邦若屋誅則為¶
明竁焉(烜音毁夫方符反齍音資墳扶云/反燎力召反中音仲竁昌絹反)¶
<pb:KR1d0005_WYG_032-8b>¶
　(取明火於日而名官謂之司烜者易曰日以烜之盖/火本於日亘之而後明然爟與烜皆火而司爟列於)¶
　(夏官司烜列於秋官者盖司爟掌出入火南方之屬/也故列於夏官司烜共明水火司冦所奉也故列於)¶
　(秋官祭祀必取明水火者以物言之則得隂陽之潔/氣也以道言之則潔而清明乃可以承祭祀也夫遂)¶
　(陽遂也鑒方諸也考工記所謂金錫半謂之鑒燧之/齊是也言陽遂則知方諸之為隂言方諸則知陽遂)¶
　(之為圜隂陽者其氣也方圜者其體也火至陽之氣/而陽為圜故取之必以陽遂水至隂之氣而隂為方)¶
　(故取之必以方諸以陽召陽以隂召隂各以其類也/然陽遂又謂之夫遂者盖遂以金為之火金夫也金)¶
　(火婦也以金得火夫應婦而至也方諸又謂之鑒者/盖鑒亦以金為之金水母也水金子也以金得水以)¶
　(母鑒子而子應也以共祭祀之明齍明燭者明齍以/明水為齍也明燭以明火為燭也共明水者共之以)¶
<pb:KR1d0005_WYG_032-9a>¶
　(為𤣥酒以滌粢盛也凡邦之大事共墳燭庭燎者墳/燭火燭也設於門外曰墳燭於門内曰庭燎中春以)¶
　(木鐸修火禁於國中則為季春將出火先事而戒也/而軍旅修火禁者大衆所聚宜致懼故也屋誅謂舉)¶
　(家受誅也竁謂壙以埋其尸也明竁盖掲其罪於竁/上若明刑用梏焉司烜掌明竁則屋誅夜葬故也)¶
條狼氏掌執鞭以趨辟王出入則八人夾道公則六人¶
侯伯則四人子男則二人凡誓執鞭以趨於前且命之¶
誓僕右曰殺誓馭曰車轘誓大夫曰敢不關鞭五百誓¶
師曰三百誓邦之大史曰殺誓小史曰墨(條音滌趨七/須反辟婢亦)¶
　(反轘户/患反)¶
<pb:KR1d0005_WYG_032-9b>¶
　(條如條枚之條謂條理也狼犲狼之狼謂狼扈也先/王立官掌條理道路之狼扈也以王與賔客之出入)¶
　(宜致肅焉故也鞭所以革人而便其事執鞭所以為/威趨辟謂趨而辟也趨則走而致肅辟則所以使人)¶
　(避也條狼氏所以衛上者如此也條狼氏以下士六/人為之而其徒有六人則帥其徒以趨辟與朝士帥)¶
　(其屬而以鞭呼趨且辟同意然朝士所主者朝之事/在士而條狼氏所掌者在道路而已王出入八人夾)¶
　(道則以八人之為數右不合六戾右者也左不合九/戾左者也於王趨辟者取其左右戾而有别故用八)¶
　(人焉自公而下則各降殺以兩故公六人侯伯四人/子男二人尊卑之辨也凡誓執鞭以趨於前且命之)¶
　(者執鞭以趨辟所以衛上也於誓而執鞭趨於前所/以制下也然誓之所掌如此特於軍旅之時故也方)¶
　(誓用於軍旅之時羣吏聽誓於陣前條狼氏執鞭以/趨於前且命之者欲其聽誓故也必使條狼主誓以)¶
<pb:KR1d0005_WYG_032-10a>¶
　(掌辟之官以禁止為事故也誓右曰殺者為僕右誓/其屬也誓馭曰車轘者為馭誓其屬也車之進止主)¶
　(於馭助車之進止者在於右則馭之為事尤重於右/也故誓右曰殺誓馭曰車轘盖以車轘裂之則其罪)¶
　(非止於殺故也誓大夫曰敢不關鞭五百刑不上大/夫則亦為大夫誓其屬也關謂通之使聞敢不關則)¶
　(於軍旅之事無所聞也大夫雖不掌軍政於事當預/聞而已其屬又豈有敢不聞者哉故誓之事曰敢不)¶
　(關誓之刑曰鞭五百孔子曰以吾從大夫之後又曰/如有政雖不吾以吾其與聞之况軍旅於國事又為)¶
　(大者/乎)¶
脩閭氏掌比國中宿互&KR0512;者與其國粥而比其追胥者¶
而賞罰之禁徑踰者與以兵革趨行者與馳騁於國中¶
<pb:KR1d0005_WYG_032-10b>¶
者邦有故則令守其閭互唯執節者不幾(比毗志反粥/音肓令力呈)¶
　(反/)¶
　(里門謂之閭里有門所以通往來扞制内外先王立/官以修治其事故名官曰修閭氏掌比國中宿互&KR0512;)¶
　(者宿謂守衛互謂行馬&KR0512;謂撃柝以待暴客修閭氏/則校比之而已然所比者止於國中若郊野則弗預)¶
　(也與其國粥謂待而粥物於國中者市官所不治故/脩閭氏比之而比其追胥者謂逐同盗賊者於比宿)¶
　(互&KR0512;亦因而比其數既比其人數則勤怠者可見勤/則賞之怠則罰之故曰而賞罰之禁徑踰者謂行不)¶
　(由橋梁與野廬氏同意然修閭氏所禁者國中之行/者野廬氏則禁於野而已不言禁横行則國中與野)¶
　(異矣以兵革趨行與馳騁於國中者為其惑衆也故/皆禁之邦有故則當防非常之變故令守其閭互所)¶
<pb:KR1d0005_WYG_032-11a>¶
　(令者閭里之民也惟執節者不㡬/以其有節以逹之則無所用㡬也)¶
冥氏掌設弧張為阱擭以攻猛獸以靈鼓&KR0460;之若得其¶
獸則獻其皮革齒須備(冥音/覓)¶
　(先王仁民而愛物然猛獸以其害人則傷吾之仁政/故設官以攻之而冥氏之所以立也趨利而避害獸)¶
　(之情與人同欲攻取之必有以使之冥然而不覺然/後可獲所以名官謂之冥氏掌設弧張者設弧以射)¶
　(之設張以伺之為阱擭以攻猛獸以靈鼓&KR0460;之者為/阱擭以陷之又鼓靈鼓使趨所陷也靈鼓則鼓人所)¶
　(謂鼓社祭者是已以事言之則靈鼓六面撃之則使/之驚而疾趨以義言之則社稷能祓除災害用所鼓)¶
　(社祭者則歸賴於神若得其獸則獻其皮革齒須備/則非特有以為人除害而又有以資其物之利用也)¶
<pb:KR1d0005_WYG_032-11b>¶
庶氏掌除毒蠱以攻說禬之嘉草攻之凡&KR0460;蠱則令之¶
比之(庶章預反令力/呈反蠱音古)¶
　(先王以善政生養天下之民其興利也詳其除害也/悉則生齒之數所以至於既繁且庶故設官以除毒)¶
　(蠱之害者謂之庶氏也掌除毒蠱者傳曰于文皿蟲/為蠱盖蠱之毒能病害人故也以攻說禬之則用祝)¶
　(焉與大祝之六祈所謂攻說同意以嘉草攻之則用/藥焉與&KR0337;醫所謂以五毒攻之同意用祝則治於未)¶
　(然之前用藥則治於已然之後凡&KR0460;蠱則令之比之/者盖其徒有四人則令使為之校以比之皆其徒也)¶
穴氏掌攻蟄獸各以其物火之以時獻其珍異皮革¶
　(冥氏之攻獸有以攻其趨走而害人者至於藏伏而/害人者未去非仁政之周故掌攻蟄獸者名官謂之)¶
<pb:KR1d0005_WYG_032-12a>¶
　(穴氏蟄獸則熊羆之屬也各以其物火之則其攻之/也以其所嗜誘之以火燠而出之則凡在穴者皆不)¶
　(能自蟄矣以時獻珍異皮革珍異以/共膳羞之用皮革以共器物之用也)¶
翨氏掌攻猛鳥各以其物為媒而掎之以時獻其羽翮¶
　(翨音翅掎/居綺反)¶
　(鳥羽謂之翨鳥所以飛者在翨攻猛鳥者以攻其翨/然後可獲故名官謂之翨氏各以其物為媒而掎之)¶
　(者媒之以其類也掎之則係其足以禁其上出也以/時獻其羽翮者攻猛鳥以除人物之害因以資其羽)¶
　(翮之利也孟子曰鳥獸之害人者消然後人得平土/而居之則正以除害為主也然則獸人皮毛筋角入)¶
　(於玉府以足王之燕私玩好之欲而冥氏穴氏翨氏/攻鳥獸之猛而其所獻皆不入玉府者盖冥氏穴氏)¶
<pb:KR1d0005_WYG_032-12b>¶
　(特除其害而已獸人則其所修之利衆所除之害悉/所賴之獲多仁施及人於是為大以其所施者大然)¶
　(後可以兼百/姓之奉矣)¶
柞氏掌攻草木及林麓夏日至令刋陽木而火之冬日¶
至令剥隂木而水之若欲其化也則春秋變其水火凡¶
攻木者掌其政令(柞側百反麓音鹿/令平聲刋苦干反)¶
　(除木曰柞詩曰載芟載柞皆除木之謂也盖先王欲/其材木以為用則立虞衡之官柞而養蕃之詩所謂)¶
　(帝省其山柞棫斯拔松柏斯兌是已欲其地作室以/宅民治田而稼穡則刋剥而化之詩所謂作之屏之)¶
　(其菑其翳修之平之其灌其栵啓之辟之其檉其椐/攘之剔之其檿其柘是已然則柞氏之所掌固先王)¶
<pb:KR1d0005_WYG_032-13a>¶
　(之所不廢也積木曰林山足曰麓草木所生林麓之/地茍可以宅民稼穡者大司徒固甞辨十有二土以)¶
　(相民宅矣辨十有二壤以知其種矣柞氏則因司徒/之所辨者以攻治之而已故掌攻草木及林麓夏日)¶
　(至令刋陽木而火之者夏日至至陽之日也陽木也/以至陽之日刋而火之則不勝其陽而死且不肄矣)¶
　(冬日至令剥隂木而水之者冬日至至隂之日也隂/木也以至隂之日剥而水之則不勝其隂而死且不)¶
　(肄矣凡木之生於山南則為陽生於山北則為隂其/隂陽之氣既偏勝矣又因至陽至隂之日而加以水)¶
　(火隂陽之盛氣宜其死而不復生矣若欲其化則春/秋變其水火者欲其化而為土也隂木常以冬至之)¶
　(日水之矣至春又從而火之陽木常以夏至之日火/之矣至秋又從而水之則其蘖薄於隂陽相殄之氣)¶
　(化而為/土矣)¶
<pb:KR1d0005_WYG_032-13b>¶
薙氏掌殺草春始生而萌之夏日至而夷之秋繩而芟¶
之冬日至而耜之若欲其化也則以水火變之掌凡殺¶
草之政令(薙讀如鬀繩以證/反音孕芟所銜反)¶
　(翦草曰薙其字從草從薙則以雉有分域萌芟有時/也掌殺草者凡物以陽生以隂死惟草之為物其茇)¶
　(則隂不能死薙草者必有以殺之然後其茇不復生/傳曰若農夫之務去草芟夷蕰崇之然則春始生而)¶
　(萌之夏日至而夷之秋繩而芟之冬日至而耜之此/殺之之術也春始生而萌之者盖草有萌則春感陽)¶
　(氣而生方其生氣始逹則不能夷之使不生故萌之/而弗治焉夏日至而夷之則陽事畢而隂已生則生)¶
　(氣極矣於是乎可夷秋繩而芟之則夷而又生生而/芟之也冬日至則隂事畢而陽已生則生氣復之時)¶
<pb:KR1d0005_WYG_032-14a>¶
　(於是乎耜之夷則刈其末而未及其茇芟則毁其茇/而不止於末然其茇難死故耜之耜則用耒金而深)¶
　(殄之則不復生矣若欲其化則以水火變之者欲其/化而為土則以火燒其新芟夷之本末又從而加之)¶
　(以水則其感於隂陽相殄之氣而草化為土矣月令/所謂燒薙行水凡殺草之術掌於薙氏故凡殺草之)¶
　(政令皆/掌之)¶
硩蔟氏掌覆夭鳥之巢以方書十日之號十有二辰之¶
號十有二月之號十有二歲之號二十有八星之號縣¶
其巢上則去之(硩音剔覆芳/復反縣音懸)¶
　(人之情莫不欲吉而惡凶先王與民同吉凶之患者/則凡兆凶者皆在所去焉故設官掌覆夭鳥之巢而)¶
<pb:KR1d0005_WYG_032-14b>¶
　(謂之硩蔟氏硩言摘也蔟言巢也摘其巢而去之則/夭鳥不復至矣以方書日辰月嵗星之號而縣其巢)¶
　(則去之盖日辰月嵗星之神凡有氣形者制焉故書/其號可以勝夭十日之號則從甲至癸是也十二辰)¶
　(之號則從子至亥是也十二月之號則正月為娵十/二月為荼是也十二嵗之號則從寅曰攝提格至在)¶
　(丑曰赤奮若是也二十八星之號則從角至軫是也/必以方書之者方木也以木為之其體方焉故謂之)¶
　(方木仁也方義也立人之道曰仁與義日辰月嵗星/之神天道也必有盡人道然後可以致天道而勝夭)¶
　(所以和同天人之/際而無間者此也)¶
翦氏掌除蠧物以攻禜攻之以莽草熏之凡庶蠱之事¶
　(蠧丁故反/禜音詠)¶
<pb:KR1d0005_WYG_032-15a>¶
　(羽可前者曰翦翦所以除而去之故除三物者名官/謂之翦氏蠧物虫之穿食器物者蠧之入物雖盛以)¶
　(槖猶不免焉且槖而弗用是以有蠧故其字從槖從/蟲以攻禜攻之以莾草熏之此除蠧之事也以攻禜)¶
　(攻之則猶六祈所謂禜攻也其攻則用祝焉以莾草/熏之以莾草所以殺虫其熏之則用藥焉凡庶蟲之)¶
　(事則凡庶氏掌蠱毒之事翦氏與之/通取聯事而攻之以蠱亦蠧之類也)¶
赤犮氏掌除墻屋以蜃炭攻之以灰洒毒之凡隙屋除¶
其貍蟲(友音拔蜃市軫/反貍莫皆反)¶
　(火大曰赤以戾右為守曰犮凡隙屋除其貍蟲欲其/宣布者見以戾隂隐為守故名官謂之赤犮氏掌除)¶
　(墻屋則蟲豸藏逃其中隂以害物宜除而去之也以/蜃炭攻之則以火之毒氣暴之使出也以灰洒毒之)¶
<pb:KR1d0005_WYG_032-15b>¶
　(則以蜃灰洒而毒之使死也凡隙屋除其貍/虫則隙屋之中貍虫亦有害人者故除之矣)¶
蟈氏掌去鼃黽焚牡蘜以灰洒之則死以其煙被之則¶
凡水蟲無聲(蟈音國去豈吕反鼃户蝸反黽莫幸/反牡莫口反蘜弓六反被皮義反)¶
　(蟈國虫也尊者所居惡其聒焉故置官以去之而謂/之蟈氏新經云云鼃音哇其鳴若哇也黽音猛其鳴)¶
　(猛也故蟈氏掌去之牡蘜鞠之不華者焚牡鞠以灰/洒之則死則以牡菊之灰能制鼃黽而殺之故也以)¶
　(其煙被之凡水虫無聲則牡菊/之煙水能制水虫而勝之故也)¶
壺&KR0240;氏掌除水蟲以炮土之鼓&KR0460;之以焚石投之若欲¶
殺其神則以牡橭午貫象齒而沈之則其神死淵為陵¶
<pb:KR1d0005_WYG_032-16a>¶
　(炮步交反橭/音沽又音枯)¶
　(壺瓦鼓也涿擊之也擊瓦鼓以&KR0460;水蟲故名官謂之/壺涿氏掌除水虫則以其能害人者若南方水中狐)¶
　(蜮之屬舍沙射人則死凡此類皆害人者也不可以/不除焉炮土之鼓則互鼓也以炮土之鼓&KR0460;之則以)¶
　(土能勝水而制之也火石則以火燒石以焚石投之/則使感隂陽相殄之氣而死也若欲殺其神謂水神)¶
　(龍罔象也牡橭謂榆木也以牡橭為幹從横以象齒/貫之所謂午貫也以牡橭午貫象齒而沉之水神感)¶
　(其氣而死其神既死則淵水雖深實為陵矣凡此之/類皆聖人所以變化驅除之術非夫深窮物理之所)¶
　(以相治相克者孰能與於此且夫琥珀拾芥磁石引/針戎鹽累卵獺膽分盃壞漆以蟹浣錦以魚散血以)¶
　(藕皮毁金以羊角皆出於自然之理先王命官如此/豈非知變化之道知神之所為乎則其寓於政事之)¶
<pb:KR1d0005_WYG_032-16b>¶
　(間莫非道之所運豈/庸常之所能知哉)¶
庭氏掌射國中之夭鳥若不見其鳥獸則以救日之弓¶
與救月之矢夜射之若神也則以大隂之弓與枉矢射¶
之(大音/泰)¶
　(庭者所以治也以潔清為尚先王立官以去夭鳥使/國中潔清如庭故名官曰庭氏夭鳥謂呼鳴而為怪)¶
　(者若鵩與鴞其鳴有禍皆邪氣所生民常忌之先王/因人情之所惡故在國中者皆庭氏射之若不見其)¶
　(鳥獸則若妖狐孽禽之類入夜而為妖非射之所能/及則以救日之弓救月之矢夜射之救日之弓救月)¶
　(之矢謂救日月食所作者也常用此救日月則其精/氣足以勝妖故以此射之若神也則以太隂之弓與)¶
<pb:KR1d0005_WYG_032-17a>¶
　(枉矢射之神則若神降於莘呌於宋太廟之類非鳥/獸之聲也太隂之弓救月者也以此射之則以日月)¶
　(之精氣勝其妖也於鳥獸言/夜射則神以晝射可知之矣)¶
銜枚氏掌司嚻國之大祭祀令禁無嚻軍旅田役令銜¶
枚禁嘂呼歎嗚於國中者行歌哭於國中之道者(嚻五/羔反)¶
　(嘂音/叫)¶
　(枚以竹為銜於口所以止言語嚻讙也鄭氏謂枚状/如箸横銜之為之繣結於項是也東山之詩言勿士)¶
　(行杖者盖婦人之情望其夫無事於行陣銜枚故欲/其無事於戰也掌司嚻者司察在朝者言語之諠譁)¶
　(也祭祀貴静而肅大祭祀尤致嚴焉故令禁嚻孔子/於宗廟朝廷便便言唯謹爾者亦所以戒嚻也軍旅)¶
<pb:KR1d0005_WYG_032-17b>¶
　(田役大衆之所聚惡譁而喜静故令銜枚大祭祀止/於令禁無嚻者承祭祀者不若軍旅田役之衆也詩)¶
　(之楚茨言君婦莫莫以言承祭祀者静而不譁也車/攻之詩言之子于征有聞無聲者以言選車徒有善)¶
　(聞而無諠譁之聲也由此觀之則銜枚氏之所掌可/知矣禁嘂呼嘆嗚於國中者丩其口而出聲者嘂也)¶
　(氣分而戾隂者呼也遇難而出氣者嘆也覩所異而/嗟者嗚也若此之類為其惑衆故禁之歌樂聲也哭)¶
　(哀聲也人之樂不能不歌人之哀不能無哭聖人&KR0154;/甞抑人之情使無歌哭哉於所居而歌哭則可也行)¶
　(而歌哭於國中之道則為其感動人心故禁之也然/嘂呼嘆嗚言國中而歌哭言國中之道盖國中則不)¶
　(必行而在道凡在國中皆禁足矣言國/中之道則在國中歌哭有所不禁矣)¶
伊耆氏掌國之大祭祀共其杖咸軍旅授有爵者杖共¶
<pb:KR1d0005_WYG_032-18a>¶
王之齒杖¶
　(記日伊&KR0132;氏始為蜡祭以息老物杖則老年者恃之/以為安亦息老物之類也故掌共齒杖者名官以伊)¶
　(&KR0132;氏也大祭祀共其杖咸者咸盛杖之器也先王貴/老八十則杖於朝大祭祀致敬以承神雖老者亦弗)¶
　(敢杖也故有司共咸以盛杖而藏之言國之大祭祀/則非大祭祀老而杖於朝者弗與矣軍旅授有爵者)¶
　(杖所以致卒伍而且以為威也言有爵者則老而無/爵者不任軍旅之事矣共王之齒杖者謂王賜老者)¶
　(之杖也記曰五十杖於家六十杖於鄉七十杖於國/八十杖於朝所謂齒杖也王以齒杖賜老者而伊耆)¶
　(氏則共其用而已夫人之生也大塊載之以形勞之/以生佚之以老自賦形以至於老天地之所以安之)¶
　(也天地安之以其形先王安之以其禮共於伊耆氏/則佚老之意可見矣然則軍旅授有爵者杖貴貴也)¶
<pb:KR1d0005_WYG_032-18b>¶
　　(共王之齒/杖老老也)¶
　¶
　¶
　¶
　¶
　¶
　¶
　周禮詳解卷三十二¶
