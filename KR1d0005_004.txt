# -*- mode: mandoku-view; -*-
#+TITLE: 周禮詳解
#+DATE: 2015-08-24 22:07:22.447524
#+PROPERTY: ID KR1d0005
#+PROPERTY: BASEEDITION WYG    
#+PROPERTY: JUAN 卷四
<pb:KR1d0005_WYG_004-1a>¶
欽定四庫全書¶
　周禮詳解卷四¶
　　　　　　　　　　　宋　王昭禹　撰¶
宫正掌王宫之戒令糾禁¶
　(凡官言正者屬官之所取正也宫正者凡宫官之屬/於是而取正盖侍衛之不嚴則無以偹非常左右之)¶
　(不正則無以謹近習又言王宫者百官之治事皆㑹/於此天下之治忽實本於此苟為不嚴其制則將何)¶
　(以謹近習而偹非常乎先王由是擇人以為之正而/又使之掌戒令糾禁焉所以為防制之具也戒以戒)¶
　(其怠忽糾以糾其緩散令使之有為禁使之勿為如/是則在王宫中者無非公正之士忠義之人非僻之)¶
<pb:KR1d0005_WYG_004-1b>¶
　(心無自而啟奸宄之變無自而作然小宰掌王宫之/政令凡宫之糾禁而宫正掌王宫之戒令糾禁則王)¶
　(宫之政與后宫之糾/禁皆非宫正所預)¶
以時比宫中之官府次舍之衆寡為之版以待夕擊柝¶
而比之國有故則令宿其比亦如之(比音避/柝音託)¶
　(宫中之官府謂百官有職事於宫中者若膳夫玉府/内宰内史之類是也次舍謂公卿大夫之子弟備宿)¶
　(衛於宫中者次盖其所直舍葢其所居則宫伯所謂/八次八舍是也凡王宫中之官府與其次舍之衆寡)¶
　(皆欲知其人之名與其人之數故以四時比校之也/版名數之版也為之版以待則書其名數以待戒令)¶
　(及比也易曰重門擊柝以待暴客柝戒守者所擊也/有待暴客之意夕擊柝而比之若今酉㸃所以比叙)¶
<pb:KR1d0005_WYG_004-2a>¶
　(其人之在否也先王於宿衛之人其比之以時其待/之有版固已詳矣而又夕擊柝而比之以宿衛於王)¶
　(宫者宜致其嚴故也所作謂之事所遭謂之故故謂有/灾禍之變也國有故則令宿其比亦如之者則若今)¶
　(坐甲也其比亦與夕擊柝同故亦如之葢/有故則偹非常其守宜謹故又申言之)¶
辨外内而時禁¶
　(夫王宫之官府與夫次舍之人有在外者有在内者/當分辨其職所當守法所得至不可雜而混之也時)¶
　(禁則時其出入啟閉之制則凡出/入非時皆有禁焉所以偹非常也)¶
稽其功緒糾其徳行(行下/孟反)¶
　(興事造業謂之功功事有倫謂之緒道之在我之謂/徳徳發於事之謂行功緒有多寡故稽之稽者攷而)¶
<pb:KR1d0005_WYG_004-2b>¶
　(計之也徳行有衺正故糾之糾者約其緩散也稽其/功緒所以防其怠糾其徳行所以防其衺然官府以)¶
　(功事為先故先/功緒而後徳行)¶
㡬其出入均其稍食¶
　(幾者動之徵吉凶先見者也幾其出入謂微察其出/入也閽人云䘮服凶器不入宫潛服賊器不入宫竒)¶
　(服怪民不入宫司闗云㡬出入不物者所㡬如此則/凡衣服操持與夫不物者得而察之矣稍食謂禄廪)¶
　(也以其稍稍以給之故謂之/稍食均其稍食謂均平之也)¶
去其淫怠與其竒衺之民(去起吕反/衺似嗟反)¶
　(放濫謂之淫淫則不中也懈慢謂之怠怠則不勤也/竒無常也衺則不正也淫怠竒衺不去則或胥淪溺)¶
<pb:KR1d0005_WYG_004-3a>¶
　(而敗矣然以去淫怠為先故言去其淫怠與其竒衺/之民民謂吏士之家人也凡在宫内之民尚然况其)¶
　(吏士/乎)¶
㑹其什伍而教之道藝¶
　(五人為伍二伍為什㑹其人以為伍㑹其伍以為什/使之相保然後教以道藝也首萬物而為道道顯於)¶
　(事為藝道在天則為隂陽在地則為剛柔在人則為/仁義藝則禮樂射御書数而道之所寓也莊子曰能)¶
　(有所藝者技也技兼於事事兼於義義兼於徳徳兼/於道然則道為藝之本藝則其末也道為藝之實藝)¶
　(則其華也先王教之道藝欲其本末華實俱得也言/偃曰君子學道則愛人小人學道則易使也惟愛人)¶
　(然後可使之近君惟易使然後可責以守衛教以道/藝宫正所急也然教之道藝而不先㑹其什伍則莫)¶
<pb:KR1d0005_WYG_004-3b>¶
　(相勸督而務學故使之軰作軰學且以寄宿衛之令/焉如是則所以近君而守衛者無非人矣周公之戒)¶
　(成王曰左右常伯常任凖人綴衣虎賁則曰克用常/人穆王之告伯冏則曰侍御僕從罔非正人則去其)¶
　(淫怠竒衺而教之道藝/者亦欲其得人故也)¶
月終則㑹其稍食歳終則㑹其行事¶
　(稍食所以養吏士也行事謂吏之治職也欲知食數/之多寡故月終則㑹之欲知吏職之功過故歳終則)¶
　(㑹之月終㑹其稍食為小宰受其月要故也歳終則/㑹其行事為大宰受其歳㑹故也然稍食必以月㑹)¶
　(行事必以歳㑹而䟽數不同者蓋養之者詳而責之/者畧矣夫事君先其事而後其食人臣之義也使人)¶
　(養之詳而責之畧君人之仁也人臣致其義故下不/至于慢事而廢職君人致其仁故人不至於日陵而)¶
<pb:KR1d0005_WYG_004-4a>¶
　(無/耻)¶
凡邦之大事令于王宫之官府次舍無去守而聽政令¶
　(邦之大事戎祀之類是也政謂上所以正乎下也令/謂下所以禀乎上也邦有大事則動衆之時宜使即)¶
　(其所居待其所為無去守則即其所居矣聽政令則/待其所為矣夫㑹其稍食行事所以待其常也邦之)¶
　(大事無去守而聼政/令所以待非常也)¶
春秋以木鐸脩火禁¶
　(司爟曰季春出火民咸從之季秋納火民亦如之則/春秋謂季春季秋也葢火星以三月見於辰九月伏)¶
　(於戍先王因其出於辰而使民出火因其伏於戍而/使民納火宫正掌王宫之戒令糾禁特宜慎火故因)¶
<pb:KR1d0005_WYG_004-4b>¶
　(其出入之時而脩火禁焉因天時以謹人事之戒思/患而豫防之也必用木鐸行狥而使之皆聞也木鐸)¶
　(金口而木舌金口義也木舌仁也義以有/制仁以有愛火禁脩而仁義之事具矣)¶
凡邦之事蹕宫中廟中則執燭大䘮則授廬舍辨其親¶
踈貴賤之居(蹕音/畢)¶
　(蹕所以止行人執燭所以為明凡邦之事蹕則以嚴/於禁止為事宫中廟中則執燭則以明於昭察為事)¶
　(嚴於禁止明於昭察術至尊之道宫正之事也凡邦/之事鄭氏謂祭祀凡邦之事則孰非事也何獨祭事)¶
　(而已宫中廟中鄭氏謂祭社稷五祀於宫中祭先王/先公於廟中凡在宫廟中則執燭何獨祭社稷五祀)¶
　(先王先公/之時也)¶
<pb:KR1d0005_WYG_004-5a>¶
宫伯掌王宫之士庶子凡在版者¶
　(伯長也以其為宫官之長故曰宫伯士衛士也庶子/國子之倅未為士者也以士對庶則知庶為未命以)¶
　(庶對士則知士之為適上言士下言庶子則包國子/未為士者矣版則士庶子之名数籍於版者為之待)¶
　(者宫正也宫伯則掌其名数之在版者而已故曰凡/在版者先王之任人也以其知仁然後能愛君以其)¶
　(知義然後能事上知禮則能恭而不慢知信則能用/情而不欺先王於庶子平時㑹其什伍而敎之以道)¶
　(藝則仁義之實禮信之行敎之固有素矣以之充宫/庭之衛固所宜也又况士庶子非王族則功臣之世)¶
　(賢者之類其親皆有職於外其子弟又任事於/内故君臣國家休戚一體上下親而内外察也)¶
掌其政令行其秩叙作其徒役之事¶
<pb:KR1d0005_WYG_004-5b>¶
　(凡有所正者皆政也凡有所禀者皆令也掌其政令/則庶子之政令宫正凡邦之大事令聽政令則宫伯)¶
　(掌其政令者非特大事而已凡政令皆掌之也秩其/常賜也叙其事治之先後也行其秩叙則如天之行)¶
　(焉終則有始矣作其徒役之事則有役焉作其徒也/諸子曰國有大事則帥國子而致於太子唯所用之)¶
　(則作其徒者以共太子之役故也夫其親則役於其/君子弟則役於太子此休戚所以一體而無異慮矣)¶
授八次八舍之職事¶
　(次所即之次舍所居之舍即宫正所言次舍是也次/舍有八者蓋王宫四角四中宿衛之職事欲其便於)¶
　(徼侯也宫正以時比次舍之衆寡而未嘗言授之職/事則授之職事者宫伯也宫王則比其名数而已)¶
若邦有大事作宫衆則令之¶
<pb:KR1d0005_WYG_004-6a>¶
　(諸子曰國有大事則帥國子而致於太子唯所用之/又曰若有兵甲之事則授之車甲合其卒伍置其有)¶
　(司以軍法治之此則大事作宫衆所令非特徒役之/事而已以有戎事故也先王於國子方其無事之時)¶
　(㑹其什伍而敎之道藝軍令巳寓於其中及有事而/令之雖授之以車甲其習之有素而足以禦患矣則)¶
　(先王之敎國/子固有道矣)¶
月終則均秩歳終則均叙¶
　(秩其常賜秩酒秩膳之類日月有焉故月終則均之/叙其事治先後也勞&KR0483;劇易宜以嵗時更焉故嵗終)¶
　(則均之宫正月終則㑹其稍食嵗終則㑹其行事此/言均其秩叙者葢㑹為之大㑹均平頒之而已宫正)¶
　(尊於宫伯故主其㑹宫伯卑於宫正故主其均均之/事則繁於㑹矣然既言行其秩叙者葢均之而後行)¶
<pb:KR1d0005_WYG_004-6b>¶
　(之相為始終也且均其秩者豈徒計其日月之出哉/所以知其當否者於是乎在矣均其叙者豈徒更其)¶
　(勞逸哉所以知其勤/惰者於是乎在矣)¶
以時頒其衣裘掌其誅賞¶
　(夏則頒衣冬則頒裘其頒之各有時故曰以時頒其/衣裘夫稍食所以養之衣裘所以被之食人之食者)¶
　(則思所以死人之事被人之衣者則思所以懐人之/憂先王豈徒養以食被以衣哉所以厚之者亦使之)¶
　(有以充其責而已掌其誅賞者士庶子有功則賞之/有罪則誅之凡以懲勸之而已言誅賞而不言所告)¶
　(則冢宰大臣也廢置誅賞尚以詔王則宫伯可知矣/衣裘之頒所以示其仁誅賞之行所以示其義仁以)¶
　(親之義以制之先王所以治國子者固有道矣此所/以用之於宿衛則無間之可乗用之為守固則無患)¶
<pb:KR1d0005_WYG_004-7a>¶
　(之弗禦安危一心而上下以/親休戚一體而内外以察也)¶
膳夫掌王之食飲膳羞以養王及后世子(食音/似)¶
　(膳從肉從善膳以肉為主肉以善為尚膳夫食官之/長必其智足以帥其属然後可以養王及后世子故)¶
　(以膳夫名官王天下之至尊也后配王而主内治也/世子天下之本也故掌王之食飲膳羞及后世子盖)¶
　(用其養王者以養后世子也食飲地産所以養形膳羞/天産所以養精合天地之産而為之所以養氣人之)¶
　(生也雜乎芒芴之間氣象變而有形形變而有生形/氣具而精為之本則養生者雖資乎物而精氣與形)¶
　(不可胥失内養其精氣外養其形體則精神之運血/氣之長上下同流而無息形全而生有餘矣如是則)¶
　(所以養王及后世子者食/飲膳羞又鳥可廢其一哉)¶
<pb:KR1d0005_WYG_004-7b>¶
凡王之饋食用六穀膳用六牲飲用六清羞用百有二¶
十品珍用八物醤用百有二十罋¶
　(進食於尊者曰饋饋所貴也六穀則稌黍稷粱麥苽/是也莫非食也而穀為食之主故曰食用六穀膳六)¶
　(牲則馬牛羊豕雞犬是也六牲之味以善為尚故曰/膳用六牲六清則水漿醴涼醫酏是也飲出乎水而)¶
　(貴乎清故曰飲用六清羞謂庶羞也備滋味以致美/故謂之羞其物則雜出於牲及禽獸公食大夫禮下)¶
　(大夫有膷臐膮此出於牲者也上大夫加以雉兔鶉/鴽此出於禽獸者也王之羞其品以多為貴故用百)¶
　(有二十品珍用八物則淳熬淳毋炮豚炮牂擣珍與/漬熬肝膋是也此八者皆味之所貴故用八珍醤謂)¶
　(醢醢也醯人王舉則共醯六十罋醢人王舉則共醢/六十罋合而為百有二十罋也兼醯醢而獨言醤者)¶
<pb:KR1d0005_WYG_004-8a>¶
　(味以醤為主故也王之饋莫盛於膳而以食為先者/葢食地産所以作陽徳膳天産所以作隂徳不使作)¶
　(隂徳者勝作陽徳故也與孔子言内雖多不勝食氣/同意夫禮與其奢也寧儉而王之饋其盛如此者豈)¶
　(故窮鼎爼之欲以為侈哉葢王者治萬變裁萬物養/萬民兼制天下其智慮尚足以治之其仁厚固足以)¶
　(安之其徳固足以化之天下誠頼其智也故為之備/物以養其智誠頼其仁也故為之備味以養其仁誠)¶
　(頼其徳也故為之備産以養其徳然/則王之饋庶物具備者夫是之謂稱)¶
王日一舉鼎十有二物皆有爼¶
　(殺牲盛饌曰舉王日一舉則朝食也夫一日之中食日/有三時同此舉而已玉藻曰皮弁以日視朝遂以食)¶
　(中而餕餕者朝之餘也鼎十有二牢鼎九陪鼎三也/物皆有爼者謂牢鼎之實皆有爼也陪鼎三膷臐膮)¶
<pb:KR1d0005_WYG_004-8b>¶
　(謂之庶羞實於豆而已鄭氏謂牢鼎之實九爼/以此也言王而不言后則后與王同庖可知矣)¶
以樂侑食¶
　(王制曰天子食日舉以樂盖無大䘮無大荒無大札/無天地之烖無邦之大故則王所以樂之時也故侑)¶
　(食及微皆以樂所謂樂以天下者此也且人之養也/心志和而後氣體從之食飲膳羞以養氣體也侑徹)¶
　(以樂則所以和其心志而助氣體之養也夫王之食/也以禮而侑徹也以樂則禮樂未嘗斯須而去王之)¶
　(所飬盖/可知矣)¶
膳夫授祭品嘗食王乃食¶
　(曲禮曰殽之序徧祭之君子無終食之間違仁食有/祭者所以祀鬼神也授祭者授王以所祭之物也孔)¶
<pb:KR1d0005_WYG_004-9a>¶
　(子曰吾不與祭如不祭祭宜王所自到故也品嘗食/者養至尊當慎故也傳曰食自外者不可不試其所)¶
　(防也㣲矣記曰事君左右就養有方則品嘗食者膳/夫之事也品嘗食則示其致誠以愛君王乃食則示)¶
　(其致信而不疑光王以信義得天下/之心而權亦在所不廢故其慎如此)¶
卒食以樂徹于造¶
　(造至也致飲食於是然後進而御王及其卒也徹于/所致而置焉是之謂于造夫先王之食也必侑以樂)¶
　(及其卒食又徹以樂則其所養固有道矣如是則無/適而不為和推而致之其大足以位天地其㣲足以)¶
　(育萬物則王之侑徹以樂豈特資/一人之養哉天地萬物實有頼焉)¶
王齊日三舉¶
<pb:KR1d0005_WYG_004-9b>¶
　(祭祀之道先王所以自盡之至也蘋蘩蕰藻可羞於/王公潢汙行潦可薦於鬼神割刀之用而鸞刀之為)¶
　(貴醴酒之用而𤣥酒之為尚皆所以自盡而已能自/盡而不能自養者又非所以致其精明精常生于養)¶
　(志之不雜眀常生于養氣之不暴志氣既充而精明/始至焉此王齊日所以三舉也與孔子齊必變食同)¶
　(意夫不御于内不聽樂不飲酒不茹葷凡可以汨亂/其精眀者無不去也䘮者則弗見不蠲則不見刑人)¶
　(則弗見凡可以䙝凟其志意者無不去也有能導精/神益志慮聰明其耳目而養其氣體者無不取焉如)¶
　(是則精明既至而可以致恍愡以交於神眀矣故思/其志意思其所嗜則庶或在焉思其居處思其笑語)¶
　(則庶或見焉祭統曰定之之謂齊齊者精明之至然後/可以交神明也謂是已此先王所以散齊七日致齊)¶
　(三日蓋散齊而後鬼神可以與之存致齊然後鬼神/可以與之交知鬼神之情狀然後可進於心齊矣彼)¶
<pb:KR1d0005_WYG_004-10a>¶
　(心齊者哀樂欲惡將簡之而弗得尚何物之能累/哉唯知致一於祭祀之齊則心齊也亦庶㡬焉)¶
大喪則不舉大荒則不舉大札則不舉天地有烖則不¶
舉邦有大故則不舉¶
　(哭亡為䘮大䘮則䘮之大者王后之䘮是也穀不熟/為㐫㐫甚為荒大荒則荒之大者民病曰札大札疫)¶
　(癘之大者也天地有烖則若水旱之類是也邦有大/故則若宼戎之變是也若此屬而王皆不舉者葢王)¶
　(所以能承順天地和理神人使無灾害變故然後宜/饗偹味聽偹樂今不能然宜自貶而弗舉矣亦憂以)¶
　(天下之/意也)¶
王燕食則奉膳賛祭¶
<pb:KR1d0005_WYG_004-10b>¶
　(燕食謂日中及夕食也非若朝舉於禮為盛故有燕/閒之意若居而有燕居朝而有燕朝其義同也王舉)¶
　(則授祭而弗賛燕食則授而賛之者以舉為禮之盛/王當自致焉故弗賛燕食則其祭不如舉之盛故膳)¶
　(夫授而賛之鄭氏謂奉朝之餘膳非也曲禮曰餕餘/不祭葢祭所以致敬於鬼神奉餘膳而祭非所以致)¶
　(敬也且&KR0516;人辨魚物為鱻薧以共王膳羞掌畜掌膳/獻之鳥則王舉之膳膳用六牲而燕食固有魚鳥之)¶
　(膳矣奉膳賛祭/其魚鳥之祭歟)¶
凡王祭祀賔客食則徹王之胙爼¶
　(左傳曰歸胙于公蓋祭餘謂之胙胙爼則祭餘之爼/也王祭祀有胙爼者則尸酢王之爼也賔客食而有)¶
　(胙爼則祭先之爼也賔客食亦必膳夫授祭及卒食/又膳夫徹祭餘之胙則重祭故也於膳言授祭於祭)¶
<pb:KR1d0005_WYG_004-11a>¶
　(祀賔客言徹/胙爼相備也)¶
凡王之稍事設薦脯醢¶
　(謂之稍事則禮事之畧者鄭氏謂小事而飲酒是也/故膳夫設薦脯醢而已脯則腊人所共其脯腊是也)¶
　(醢則醢人所謂凡事共醢是也脯醢共於腊人醢人/膳夫則設薦之而已設如所謂設車宫轅門因其素)¶
　(有而設之無所為也薦如所謂冬薦魚共野果蓏之/薦直而進之不用多品也謂以少為貴而致其内心)¶
　(者/歟)¶
王燕飲酒則為獻主¶
　(王之於羣臣其禮有饗有燕饗以訓恭儉則以禮為/尚燕以示慈恵則以恩為尚尚恩則以禮行仁故王)¶
<pb:KR1d0005_WYG_004-11b>¶
　(之於羣臣亦有賔主之道焉豈可以無獻主哉雖然/君臣之義不可以燕廢也故使膳夫為獻主此以義)¶
　(而處仁也以禮行仁則上下之情通以義處仁則尊/卑之分明與夫用燕䘮威儀固有間矣且燕飲以食)¶
　(飲養賔而膳夫以食飲養之官也使所以養王者養/賔焉乃王之厚意也豈特是哉致於寢所以示私也)¶
　(服用朝所以視禮也酒行無筭所以親之也登歌鹿/鳴所以樂之也間歌魚麗所以偹物也王之所燕所)¶
　(以将其厚意者如此則羣臣/嘉賔胡為而不得盡其心哉)¶
掌后及世子之膳羞凡肉脩之頒賜皆掌之¶
　(膳夫掌食飲膳羞以養王及后世子則王與后及世/子之膳羞皆膳夫所掌也凡王之饋皆膳夫所進則)¶
　(后世子之膳羞非膳夫所饋也特掌之而已内饔曰/共后及世子之膳羞則后世子之膳羞内饔饋之而)¶
<pb:KR1d0005_WYG_004-12a>¶
　(膳夫所掌者特主其饌之數而已脩脯也加薑桂而/鍜治之則曰脩不加薑桂而乾之則曰脯具頒賜也)¶
　(或以肉或以脩皆膳夫掌之以等級與之則曰頒以/徳意予之則曰賜頒本於公義賜出於私恩公義則)¶
　(所及者衆私恩則/唯其所與而已)¶
凡祭祀之致福者受而膳之以贄見者亦如之¶
　(左傳曰祭有受脤歸脤受脤謂君祭以肉賜大夫也/歸脤謂大夫歸胙於公也諸侯之臣有歸胙於君則)¶
　(王之臣亦然祭祀之致福者謂諸侯歸胙於王也贄/以見王曰贄以贄見者謂卿執羔大夫執雁士執雉)¶
　(之屬致福者受而膳之以贄見者亦受而膳之故曰/亦如之然則祭祀之致福者歸王以其福也以贄見)¶
　(者歸王以其徳也歸王以其福則愛之至歸王以其/徳則敬之至且衆歸王以福而王能享之所以偹多)¶
<pb:KR1d0005_WYG_004-12b>¶
　(福衆歸王以徳而王能納之/所以成盛徳故受而膳之)¶
歳終則㑹唯王及后世子之膳不㑹¶
　(所謂不㑹非不㑹其出特不為多少之計而已所以/優尊者不以有司法數拘之也世子常膳正禮可以)¶
　(不㑹其餘膳禽飲酒及/膳皆㑹所以防荒侈也)¶
庖人掌共六畜六獸六禽辨其名物凡其死生鱻薧之¶
物以共王之膳與其薦羞之物及后世子之膳羞¶
　(六畜可蓄而養者也六獸可狩而獲者也六禽可擒/而制者也六畜則馬牛羊豕雞犬是也或謂之六畜)¶
　(或謂之六牲者蓋始而養之則曰畜將用之則曰牲/六獸則麋鹿狼麕野豕兔是也六禽則羔豚犢麛雉)¶
<pb:KR1d0005_WYG_004-13a>¶
　(雁是也别而言之則走為獸飛為禽也合而言之則/獸亦可謂之禽故易曰即鹿旡虞以從禽也名以命)¶
　(之物以色之六畜六獸六禽其名物不同故辨之新/殺為鱻乾肉為薧氣聚為生氣㪚為死死生以其氣)¶
　(之聚散言鱻薧以其死生之乆近言凡此四者以共/王之膳與其薦羞之物及后世子之膳羞也薦羞皆)¶
　(進也薦為薄羞為致滋味者也膳夫言掌王之食飲/膳羞膳言用百有二十品其物備衆至其言薦則曰)¶
　(凡王之稍食設薦脯醢則薦所共設薄矣庖人共后/世子之膳羞而不共薦者盖薦則自后世子之官属)¶
　(共之/也)¶
共祭祀之好羞¶
　(好羞者若文王之菖蒲曽晳之羊棗之類是也盖先/王先公及先后夫人平生嗜好祭祀則因而羞之以)¶
<pb:KR1d0005_WYG_004-13b>¶
　(生事死以存事亡也夫飲食者人之大欲好惡者人/之常情君子之於親生則以其所好而致養死則以)¶
　(其所好而祭祀不忘其親也盖齊則思其所嗜祭必/羞其所好固其宜矣且君子不以天下儉其親方其)¶
　(祭祀内則盡志外則盡物其致美物也則三牲之爼/九州之味無不具焉其致細物也則水草之葅陸産)¶
　(之醢無不備焉然以為未足而又羞其所好則君子/所以自盡者可謂至矣然求其所難致傷財害民以)¶
　(昭其先之好僻君子亦不為也孔子為政於魯不以/四方之食供簿正則先王不肯求所難致以傷財害)¶
　(民可/知矣)¶
共喪紀之庶羞賔客之禽獻¶
　(喪紀喪事之祭謂虞祔也虞祭在寝祔祭祔於祖廟/之祭其庶羞必使共王之膳羞之官共之者所以仁)¶
<pb:KR1d0005_WYG_004-14a>¶
　(喪紀也或言喪事或言喪紀或言喪紀之事者喪事/喪之在我者也喪紀喪之在彼者也喪紀之事喪在)¶
　(彼而我有事焉也喪在彼者我以禮数紀之故謂之/喪紀賔客之禽獻謂主人所獻於賔客者若掌客上)¶
　(公乗禽日九十䨇侯伯七十䨇子男五/十䨇各隨其爵命而為之多寡之数也)¶
凡令禽獻以灋授之其出入亦如之¶
　(凡賔客在館必有禽獻者令禽人共之也必授之以/物與其多寡之數故以法授之掌客乗禽於諸侯各)¶
　(如其命之数聘禮曰乗禽於客曰如其饔餼之数士/日中則二䨇此禽獻之法也令禽獻則以此法授之)¶
　(使知其所獻之物與其数及其出/以給用授而入之則亦以法焉)¶
凡用禽獻春行羔豚膳膏香夏行腒鱐膳膏臊秋行犢¶
<pb:KR1d0005_WYG_004-14b>¶
麛膳膏腥冬行鱻羽膳膏羶(腒其居反鱐所留反/臊素刀反羶書然反)¶
　(五行之在天下日運而無所停一徃一返迭盛迭衰/其時可因而不可違其理可順而不可逆而人者五)¶
　(土之所生五行之所致養口納味形納氣一味之不/調一氣之不順則疾癘得以乗而至先王乗時之消)¶
　(息因理之盈虗以節飲食以養性命此庖人所以有/禽獻之法也春行羔豚夏行腒鱐秋行犢麛冬行鮮)¶
　(羽此各順其時物之所宜也夫陽生於子至春而中/至夏而正隂生於午至秋而中至冬而正春行羔豚)¶
　(秋行犢麛所以順陰陽之中氣也夏行腒鱐冬行鮮/羽所以順陰陽之正氣也盖羊火畜其性則屬乎陽)¶
　(羔則羊之未大所謂陽中也豕水畜其性則屬乎隂/豚則豕之未大所謂陰中也春行羔豚則以陰中之)¶
　(氣配陽中之氣故也牛土畜其性則屬乎陰犢則牛/之未充所謂隂中也鹿火獸其性則屬乎陽麛則鹿)¶
<pb:KR1d0005_WYG_004-15a>¶
　(之未充所謂陽中也秋行犢麛則以陽中之氣配陰/中之氣故也腒鱐鮮羽則魚鳥而已魚為正隂鳥為)¶
　(正陽腒鳥之乾者其肉可久而居也鱐鳥之乾者其/體肅而可藏也夏行腒鱐則以隂之正氣配陽之正)¶
　(氣故也鮮魚之新殺者也羽鳥之新取者也冬行鮮/羽則以陽之正氣配隂之正氣故也凡此各順其時)¶
　(物所宜而已然冬夏為隂陽之正而夏必以魚鳥之/乾者則以夏火行旺乾者火之氣亦順其時故也離)¶
　(為乾卦以此佐隂陽之情有餘則愆不足則伏其數/有消息而休王隨之其氣有盈虚而盛衰隨之不能)¶
　(順其所宜則失其所養不能察其所宜而助其不足/則失其所輔善養者順其時之所宜則五臟得所養)¶
　(察五行之有餘不足而助其休廢則其五臟得所補/故均其宜而使之無過調其適而使之無不及故春)¶
　(則膳膏香夏則膳膏臊秋則膳膏腥冬則膳膏羶蓋/取其衰死者之脂膏煎和之以相助也膳膏香者膳)¶
<pb:KR1d0005_WYG_004-15b>¶
　(用牛膏也牛土畜方春木用事之時則宜助養脾故/也膳膏臊者膳用犬膏也犬金畜方夏火用事之時)¶
　(則宜助養肝故也膳膏腥者膳用雞膏也雞木畜方/秋金用事之時宜助養肺故也膳膏羶者膳用羊膏)¶
　(也羊火畜方冬水用事之時宜助養心故也凡此皆/順其不足而助之也然羔豚腒鱐犢麛鮮羽皆謂之)¶
　(行者蓋各順其時氣之運流而無壅故也易曰終則/有始天行也豈非終始相繼若天之行四時然哉至)¶
　(於膏之香臊腥羶則言膳者以用/之於膳食之間調和而取其善也)¶
歳終則㑹唯王及后之膳禽不㑹¶
　(膳夫曰嵗終則㑹唯王及后世子之膳不㑹此於膳禽/獨言王與后不㑹則世子之膳禽亦在所㑹矣蓋膳)¶
　(為正禮所用者六牲故與王及后同於不㑹膳禽則/燕食之膳非正禮必㑹者所以防荒侈故也非特是)¶
<pb:KR1d0005_WYG_004-16a>¶
　(也酒正曰唯王及后之飲酒不㑹外府曰唯王及后/之服不㑹則世子之飲酒與服皆㑹先王所以防而)¶
　(制之非/一端矣)¶
内饔掌王及后世子膳羞之割亨煎和之事辨體名肉¶
物辨百品味之物¶
　(包魚肉而共焉謂之庖食熟而和氣至焉謂之饔庖/人共其物於始饔人熟其物於終所以通職聯事也)¶
　(故饔人所掌者割烹煎和之事所用之物則共於庖/人也然饔有外内内饔所掌者王后世子之膳羞及)¶
　(宗廟之事皆事之在内者也外饔則掌事之在外者/而已觧牲體而制之謂之割熟物而氣通焉則謂之)¶
　(烹煎而使減耗焉謂之煎調以五味而使節適焉謂/之和凡此皆内饔所掌而有事焉體各有名若脊脅)¶
<pb:KR1d0005_WYG_004-16b>¶
　(肩臂之類也肉各有物若胾燔膴胖之類也品如品/物流形之品言上下竒耦之不一也味如五味異和)¶
　(之味言調和甘美之適宜也百品味即庶羞是已舉/其成數而言故曰百品味之物凡此皆内饔辨而分)¶
　(之者/也)¶
王舉則陳其鼎爼以牲體實之¶
　(王舉則王日一舉是也取於鑊以實鼎取於鼎以實/爼實鼎曰脀實爼曰載取於鑊則物得其熟取於鼎)¶
　(則物得其和實於爼則物得以進内/饔則掌陳其鼎爼又以牲體實之)¶
選百羞醬物珍物以俟饋¶
　(饋則膳夫所謂凡王之饋是也百羞則羞用百有二/十品是也醬則醤用百有二十罋是也珍則珍用八)¶
<pb:KR1d0005_WYG_004-17a>¶
　(物是也内饔選擇其中御者以俟膳夫之饋王也膳/夫先言珍而後言醬舉此不同者蓋醬以將物食之)¶
　(常也珍物之至美物之不常者以貴賤而言/則珍物先於醬以常食而言則醤或先於珍)¶
共后及世子之膳羞¶
　(膳夫掌以膳羞養王及后世子刖后世子之膳羞亦/膳夫掌之也膳夫獨言凡王之饋則后世子之饋非)¶
　(膳夫所進也内饔共之而已王之膳羞/言饋而后世子言共者有降於王故也)¶
辨腥臊羶香之不可食者牛夜鳴則庮羊泠毛而毳羶¶
犬赤股而躁臊鳥皫色而沙鳴貍豕盲眂而交睫腥馬¶
黒脊而般臂螻(庮音由泠音零/貍音鬰般音班)¶
<pb:KR1d0005_WYG_004-17b>¶
　(腥臊羶香皆天産之物所以資氣體之養者也所禀/之氣一有不和則資其味者疾癘或乗之而至于為)¶
　(害不少矣不可以無辨焉故内饔辨其可食者則取/之其不可食者則去之凡以謹於奉至尊故也牛者)¶
　(服重致逺之物勞於畫而息於夜則夜者牛且伏静/之時今而夜鳴則陽内受隂而隂陽不和故其臭庮)¶
　(庮者隂臭之惡也此辨香之不可食者也故曰牛夜/鳴則庮羊泠毛而毳羶者總結謂之泠毛長謂之毳)¶
　(凡毛皆属於肺肺金也羊火畜火勝金今毛反總結/而長則火氣弱而金勝火矣其臭雖羶而不可食矣)¶
　(此辨羶之不可食者也犬赤股而躁臊者股無毛而/肉色著見焉謂之赤疾走而不常謂之躁犬金畜也)¶
　(西方陰止以收而生金金於五臟為肺而主毛皮赤/股則金氣衰而毛皮受病矣躁則反於隂止以收而)¶
　(其性受病矣其病如此則雖臊而不可食也鳥皫色/而沙鳴貍者内則以貍為鬰葢物貍藏鬰塞而不通)¶
<pb:KR1d0005_WYG_004-18a>¶
　(則貍與鬰文異而義同也皫色則失色而不澤沙鳴/則其鳴細而蹂㪚如此則其氣鬰塞而不泄而其臭)¶
　(惡矣蓋皫色則其氣鬰而不逹於毛羽沙鳴則其氣/鬰而不逹於聲音其肉氣亦鬰而不可食也豕盲眡)¶
　(而交睫腥者有目而眡不眀謂之盲目睫毛相交而/生謂之交睫豕水畜也眡大事也水勝火而其病見)¶
　(於目則水火不相逮而隂陽不相和此腥之不可食/者馬黒脊而般臂螻般言其文之般旋螻若螻蛄之)¶
　(螻馬大畜也黑水色也馬黑脊則以水勝火而在上/其文又般旋至於臂則水盛而火氣不足則其臭如)¶
　(螻蛄而不可食然則上言鳥皫色而沙鳴貍下言馬/黑脊而般臂螻於中言豕盲眂而交睫腥則舉中以)¶
　(見上下皆腥之不可食者也夫腥臊羶香之不可食/君内饔每物而辨焉則其共王及后世子膳羞之用)¶
　(無隂陽偏勝之氣而氣體之養因賴之而安矣然則臭/腥木臭也臊金臭也羶火臭也香土臭也獨不言水)¶
<pb:KR1d0005_WYG_004-18b>¶
　(者月令於冬言其臭朽素問於水言其臭腐蓋水朽/而不泄則朽肉腐而不散則腐朽腐皆水臭也至陰)¶
　(閉塞而其臭朽腐朽腐則其臭易知不/待辨之而後得此所以不言水臭也)¶
凡宗廟之祭祀掌割亨之事凡燕飲食亦如之¶
　(内饔所掌在内凡外事皆不預故掌宗廟割亨而已/謂之凡祭祀則四時及禘祫皆掌之也上言掌割亨)¶
　(煎和之事此不言煎和者煎和所以致味鬼神尚質/不貴褻味也記曰之死而致死之不仁而不可為也)¶
　(之死而致生之不智而不可為也然則宗廟之祭祀/必備物焉所以惡不仁也雖備物而不為煎和之褻)¶
　(味所以惡不智也先王所以交鬼神之道亦仁智斗/凡燕飲食亦如之者謂王及后世子凡燕飲食皆内)¶
　(饔掌割亨/之事也)¶
<pb:KR1d0005_WYG_004-19a>¶
凡掌共羞脩刑膴胖骨鱐以待共膳¶
　(羞庶羞也脩鍜豚也刑鉶羹也膴肉臠之大而無骨/者也胖牲體也骨牲體之連骨者也鱐魚之乾者也)¶
　(凡此七者有掌之者有共之者有掌而共之者各掌/共其物以待内饔共膳也蓋掌之者則若膳夫掌后)¶
　(及世子之膳羞是也共之者則若庖人共薦羞外饔胖/共脯羞刑膴是也掌而共之者則若腊人掌脯腊膴)¶
　(是也蓋内饔掌王及后世子之膳/則宜選取於羣有司以博珍善也)¶
凡王之好賜肉脩則饔人共之¶
　(謂之好賜則王以好而賜之好賜者出於王之私恩/多寡無常唯其所與而已必使内饔則親而私之故)¶
　(也饔人則内饔之屬内饔稟/王命而使其屬人共之也)¶
<pb:KR1d0005_WYG_004-19b>¶
外饔掌外祭祀之割亨共其脯脩刑膴陳其鼎爼實之¶
牲體魚腊凡賔客之飱饔饗食之事亦如之(飱音孫/食音似)¶
　(外祭祀謂天地山川社稷四望之類凡外神皆是也/内饔掌内事故止於宗廟之割亨外饔掌在外之祭)¶
　(祀則所掌者廣也共其脯脩刑膴則凡外事所共事/陳其鼎爼實之牲體魚腊者則若膳夫所謂鼎十有)¶
　(二物皆有爼也膳夫不言陳則外饔非特實之鼎爼/又先陳之也内饔言王舉則陳其鼎爼以牲體實之)¶
　(蓋内饔實牲體則自内饔而陳之也外饔實牲體魚/腤則自外饔而陳之也内饔不言魚腊則以外饔見)¶
　(之也凡賔客之飱饔饗食之事亦如之者夕食謂之/飱賔客始至之禮也朝食謂之饔既將幣之禮也致)¶
　(禮於賔客莫盛於饔矣饗以飲為主則行人所謂饗/禮九獻之類是也饗以食為主則行人所謂食禮九)¶
<pb:KR1d0005_WYG_004-20a>¶
　(舉之類是也饗食又王所以待賔客之厚禮也凡飱/饔饗食之事外饔亦掌陳其鼎爼實之牲體魚腊故)¶
　(曰亦/如之)¶
邦饗耆老孤子則掌其割亨之事饗士庶子亦如之¶
　(司闗曰門闗之委積以養老孤此則所謂耆老孤子/是也蓋死王事者之父母與其子也死王事者所以)¶
　(致其義饗以養之者所以致其仁致其義者臣子之/節致其仁者君人之恩彼致義而盡其節此致仁而)¶
　(厚其恩則天下之人孰不勸於義而勵於節哉士庶/子則所以充宿衛於内備守固於外者是以先王養)¶
　(之以稍食頒之以衣裘月終則均秩而秩酒秩膳之/類則日月有焉歳終則均叙而勞佚劇易以歳時更)¶
　(焉其糜之以恩勸之以義可謂至矣而又饗之以禮/彼其視上之遇我如此孰不趨事勸功而忘其役使)¶
<pb:KR1d0005_WYG_004-20b>¶
　(之勞哉此言饗耆老孤子而以士庶子如之酒正言/饗士庶子而後言饗耆老孤子者葢饔以養之為主)¶
　(酒以禮之為主/各有攸趣爾)¶
師役則掌共其獻賜脯肉之事凡小喪紀陳其鼎爼而¶
實之¶
　(師所以用衆役所以任衆彼其趨事之勞煩車馬之/疲弊冒風霜而歴歳時之久致公義而忘室家之私)¶
　(先王於是結之以恩待之以禮於其罷則罷之於其/犒則犒之此於勞還師犒酌其長帥所以有獻賜之)¶
　(禮也獻以飲之賜以子之/外饔則掌其脯肉之事也)¶
亨人掌共鼎鑊以給水火之齊(齊才/細反)¶
<pb:KR1d0005_WYG_004-21a>¶
　(鑊所以煮之也鼎所以和之也煮之既熟然後脀於/鼎以和此先鼎而後鑊者以和五味為難故先之也)¶
　(實水以鑊鼎爨火以薪蒸皆有多寡之量亨人則給/之故曰以給水火之齊蓋亨和者水火欲其相當水)¶
　(勝火則物有過於生火勝水則物有/過於熟亨人給之則欲其節適而已)¶
職外内饔之㸑亨煮辨膳羞之物(㸑七/亂反)¶
　(亨人主為外内饔給水火而熟物故職其㸑亨煮之/事㸑謂以薪蒸燎火也亨煮一也以火蒸水謂之煮)¶
　(物熟而氣通則謂之亨言職而不言掌者職有所聽/而可以兼掌掌有所保而各專其事亨人兼掌外内)¶
　(饔之㸑亨煮則所主非一故曰職而不曰掌膳/用六牲羞用百有二十品則其物不可辨也)¶
祭祀共大羹鉶羹賔客亦如之(鉶音刑/羹音庚)¶
<pb:KR1d0005_WYG_004-21b>¶
　(公食大夫禮曰大羹湆不和實於鐙設鉶四於豆西/然則大羹肉湆也不致五味者羹之象也鉶羹加鹽)¶
　(菜致五味牛用藿羊用苦豕用薇盛之以鉶鼎而羹/之形成焉荀卿曰大饗先大羹貴飲食之本也本大)¶
　(者之事故曰大羹言大羹則知鉶羹之為小言鉶羹/則知大羹之為象互相備也大羹以貴本鉶羹以親)¶
　(用貴本之謂文親用之謂理文理具而禮之道得矣/此所以薦鬼神養賔客非特使亨人共大羹而又貴)¶
　(而先之示之以本始使天下後世知禮義所尚在此/而不在彼也豈特是哉醴酒之用而𤣥酒之尚割刀)¶
　(之用而鸞刀之貴黼黻之美而藁秸之設聖人貴本/之意蓋可見矣然則庶具百物備者亦非聖人之本)¶
　(心其勢有不/得已焉爾)¶
　周禮詳解卷四¶
